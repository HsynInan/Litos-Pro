</p>
<h1><span style="color: #ff0000">Biyografi Nedir?</span></h1>
<p><span style="color: #000000"><strong>»</strong> </span>Anlatılacak olan kişinin, diğer kişilerden farklı olarak, topluma faydası olmuş, toplum tarafından tanınan biri olması gerekir.<br>
<span style="color: #000000"><strong>»</strong> </span>Biyografisi kaleme alınacak kişinin çalışmaları topluma örnek olabilecek nitelikte olmalıdır.<br>
<span style="color: #000000"><strong>»</strong> </span>Hikayesi yazılacak kişinin hakkında derinlemesine bir araştırma yapılmalı, kişiyle ilgili bilgiler, hayattaysa doğrudan kendisinden derlenmelidir. Hayatta değilse yakın çevresi ile görüşmeler yapılmalıdır.<br>
<span style="color: #000000"><strong>»</strong> </span>Araştırma esnasında anlatılacak kişi ile ilgili yazılmış başka biyografilere rastlanırsa, incelenmelidir. Biyografiler nesnel biçimde düzenlenmelidir. Belge niteliği taşıdığı için öznellik içermemelidir.<br>
<span style="color: #000000"><strong>»</strong> </span>Biyografiler, gereksiz ayrıntı ile yazılmaz. Kişinin gerçek özelliklerini gölgelememesi için özel yaşamıyla ilgili gereksiz ayrıntılara girilmez. Biyografinin öğretici bir özelliği unutulmamalıdır.<br>
<span style="color: #000000"><strong>»</strong> </span>Biyografide kişinin iç dünyasına dış dünyası kadar yer verilmez.<br>
<span style="color: #000000"><strong>»</strong> </span>Kronolojik sıralamaya göre yazılır. Kişinin doğduğu andan itibaren yazılan anki durumuna, eğer hayatta değilse yaşam süreci yansıtılır.<br>
<span style="color: #000000"><strong>»</strong> </span>Biyografiler yalın ve duru bir dille kaleme alınır.<br>
<span style="color: #000000"><strong>»</strong> </span>Anlatım üçüncü kişinin ağzından yapılır.<br>
<span style="color: #000000"><strong>»</strong> </span>Anlatımda öğreticilik amaç olduğu için ciddi bir üslup dikkat çeker. Akıcılık ve heyecan içermez.<br>
<span style="color: #000000"><strong>»</strong> </span>Biyografilerde büyük oranda açıklayıcı anlatım kullanılır. Konunun özelliklerine göre öyküleyici ve betimleyici anlatım da yapılabilir.<br>
<span style="color: #000000"><strong>»</strong> </span>Divan edebiyatında “tezkire” adıyla anılır.<br>
<span style="color: #000000"><strong>»</strong> </span>Ali Şir Nevai’ye ait “Mecalisü’n-Nefais” eser ilk şairler tezkiresidir.</p>
<p><strong>Biyografi yazılırken dikkat edilmesi gereken sıralama:</strong></p>
<p>Biyografi yazılırken kişinin hakkında genel bilgiler ve sahip olduğu veriler anlatılır. ayrıntılı olarak değinecek olursak;</p>
<p><span style="color: #000000"><strong>»</strong> </span>Kişinin içinde doğduğu aile ve çevresi<br>
<span style="color: #000000"><strong>»</strong> </span>Doğum yer ve doğum yılı<br>
<span style="color: #000000"><strong>»</strong> </span>Doğum tarihinde yaşanmış önemli olaylar<br>
<span style="color: #000000"><strong>»</strong> </span>Çocukluk seneleri ve onu takip eden gençlik yılları<br>
<span style="color: #000000"><strong>»</strong> </span>Öğrenim hayatı, okuduğu okullar<br>
<span style="color: #000000"><strong>»</strong> </span>Yaşadığı, gördüğü olaylar, tanıdığı ve etkisinde kaldığı kişiler<br>
<span style="color: #000000"><strong>»</strong> </span>Kişiliğine dair değerler, kişilik özellikleri ve yapmaktan keyif aldığı uğraşlar ve görüşlerini yansıttığı eserler, bu süreçteki araştırmaları, çalımları ve kattığı değerler.<br>
<span style="color: #000000"><strong>»</strong> </span>Hayattaysa kaleme alındığı zamandaki durumu hayatta değilse öldüğü tarih, yer ve ölüm sebebi.</p>
<p><strong>Biyografi yazma aşamaları:</strong></p>
<p><strong>Giriş bölümü:</strong> Biyografinin ilk bölümünü ifade eder. Biyografisi yazılan kişinin genel bilgilerine yer verilir. Anlatılan kişinin ailesi, soy ağacı ve çevresi hakkındaki bilgileri kapsar.</p>
<p><strong>Gelişme bölümü</strong>: Anlatılan kişinin çocukluk yıllarını, eğitim yıllarını içeren bilgilere yer verilir. Bunlara ek olarak gelişme bölümünce özel hayattan, okul başarılardan ve zamanla oturan kişilikten söz edilir.</p>
<p><strong>Sonuç bölümü:</strong> Biyografinin son kısmıdır, özel hayata ve iş hayatına yer verilir. Yaşamış olduğu evlilik, kariyer bilgileri anlatılır. İş hayatındaki başarılarına değinilir. Kişinin toplumdaki yeri anlatılır.</p>
<p><span style="color: #000080"><strong>Biyografi Örneği</strong></span></p>
<p><span style="color: #000000"><em>” Günümüz şairlerinden, 1927-22 Ağustos 1985, do. Ankara, ölm. İstanbul. Askerî Liseyi (1946), Askerî Memurlar Okulu’nu (1947) bitirdi. Posof, Terme ve Ankara’da subay olarak, ordudan ayrılınca da (1958) sivil görevlerde çalıştı, emekliye ayrılıp (1969) istanbul’a yerleşti. İlk şiiri Yedigün dergisinde (sayı 46, Haziran 1947) çıkmıştı. Kaynak dergisinin bir şiir yarışmasında (1948) “Arz-ı Hal”şiiri ikincilik kazanınca Nurullah Ataç’ın güvendiği şairler arasında girdi. İlk dönem şiirlerinde kişisel yaşantılarının ve çevresinin izdüşümleri üzerinde durmuştu. Sonraları (1952) toplum ve törelerle çatışan bireyin yenilgisine yakılmış ağıtlar diyebileceğimiz şiirler yazdı. 1950 sonrası şiirimizi biçim ve öz bakımlarından yenileştirmesiyle İkinci Yeni’nin ilk akla gelen şairlerinden; deneme ve yorumlarıyla da günümüz Türk şiirini anlayışla, yetkiyle değerlendiren yazarlarımızdan biri oldu.</em></span></p>
<p><span style="color: #000000"><em>Şiir kitapları: Arz-ı Hal (1949), Türkiyem (1952), Dünyanın En Güzel Arabistanı (1959), Tütünler Islak (1962), Her Pazartesi (1968), Divan (1970), Toplandılar (1974), Kayayı Delen /nc/r (1981). Toplu Şiirler I (ilk dört kitabının toplu basımı) 1981’de yayımlandı. Yeni şiirler ilavesiyle bütün şiirlerini Büyük Saat (1984) adlı kitapta topladı. Şiir üzerine düzyazıları BirŞiirden (1983) adlı kitabındadır. Hüseyin Cöntürk Turgut Uyar (1961) incelemesine ikinci ve üçüncü kitaplarını konu edinmiş, şairin Tütünler Islak kitabı 1963 Yeditepe Şiir Armağanı’nı kazanmıştı. Daha sonra Kayayı Delen incir ile 1982 Behçet Necatigil Şiir Ödülü’nü, Büyük Saat ile de 1984 Sedat Simavi Vakfı Edebiyat Ödülü’nü kazandı. “</em></span></p>
