
<p><strong>Dünya’nın Eksen Eğikliği ve Sonuçları</strong></p>
<p>Bu ders notumuzda 9.Sınıf Coğrafya ve YGS-LYS’de çıkma olasılığı yüksek olan Dünya’nın Eksen Eğikliği ve Sonuçları konusunun ders notunu bulabilirsiniz.&nbsp;<span id="more-30145"></span></p>
<p>Dünya’nın eksen eğikliğinin anlaşılabilmesi için şu terimlerin bilinmesi gerekmektedir.</p>
<p>1. Ekliptik Düzlem (Yörünge Düzlemi): Dünya’nın Güneş etrafında izlediği yola Ekliptik Düzlem denir.</p>
<p>2. Ekliptik Eksen (Yörünge Ekseni): Ekliptik düzlemi dik kestiği kabul edilen hayali çizgiye Ekliptik Eksen denir.</p>
<p>3. Dünya’nın Ekseni: Kutuplardan ve yerin merkezinden geçtiği kabul edilen hayali çizgiye Dünya’nın Ekseni denir.</p>
<p>4. Ekvator Düzlemi: Dünya’yı iki eşit parçaya bölen hayali çizginin meydana getirdiği düzleme Ekvator Düzlemi denir.</p>
<p>Ekliptik eksen ile Dünya’nın ekseni birbiri ile çakışmaz aralarında 23° 27′ lık bir eğiklik vardır. Bu eğikliğe Dünya’nın Eksen Eğikliği adı verilir.</p>
<p>Eksen eğikliği, Dünya’nın hem kendi ekseni hem de Güneş etrafındaki hareketiyle hiçbir zaman değişmez. Sade-ce ekinoks tarihlerinde etkisi ortadan kalkar.</p>
<p><strong>Eksen Eğikliğinin Sonuçları</strong>:</p>
<p>1. Mevsimlerin oluşmasına neden olur.<br>
2. Bir noktaya düşen güneş ışınları yıl içerisinde değişir.<br>
3. Bir noktaya dikilen çubuğun gölge boyu yıl içinde değişir.<br>
4. Dönenceler ve Kutup Daireleri oluşur.<br>
5. Kuzey ve Güney yarım kürelerde aynı anda farklı mevsimler yaşanır.<br>
6. Aydınlanma dairesi sürekli yer değiştirir.<br>
7. Gece ve gündüz süreleri uzayıp kısalır.<br>
8. Mevsimlik sıcaklık ve basınç farkları oluşur.<br>
9. Matematik iklim kuşakları meydana gelir.<br>
10. Güneşin doğuş-batış saati ve yeri değişir.</p>
<p><strong>Dünyanın Eksen Eğikliği İle İlgili İhtimaller:</strong></p>
<p><strong>a. Eksen Eğikliği Olmasaydı:</strong><br>
1. Güneş ışınları daima ekvatora dik açıyla gelirdi ve bu durum hiçbir zaman değişmezdi.<br>
2. Mevsimler ortadan kalkardı.<br>
3. Yıllık sıcaklık farkı meydana gelmezdi.<br>
4. Aydınlanma çizgisi daima kutuplardan geçerdi.<br>
5. Daima gece gündüz eşitliği yaşanırdı.<br>
6. Güneşin doğuş batış yer ve saati değişmezdi.<br>
7. Güneş ışınlarının öğle vakti gelme açıları değişmezdi.<br>
8. Kutuplarda alaca karanlık yaşanırdı.<br>
9. Dönenceler ve Kutup Daireleri ortadan kalkardı.<br>
10. Matematik Iklim kuşakları ortadan kalkardı.<br>
11. Bitki ve hayvan türleri azalırdı.</p>
<p><strong>b. Eksen Eğikliği 23° 27′ dan Fazla Olsaydı (33°):</strong><br>
1. Güneş ışınlarının dik açıyla geldiği saha genişlerdi.<br>
2. Dönenceler 33° ve kutup daireleri 57° enlemlerinden geçerdi.<br>
3. Kutup ve Ekvatoral kuşak genişler Orta kuşak daralırdı.<br>
4. Güneş ışınlarının gelme açıları ve gölge boyları daha fazla değişirdi.<br>
5. Yıllık sıcaklık farkları artardı.<br>
6. Gece ile gündüz arasındaki fark artardı.<br>
7. Ekvatoral Kuşakta sıcaklık değerleri azalırken, Kutup Kuşağında artardı. Orta Kuşakta ise yazlar daha sıcak, kışlar daha soğuk olurdu.<br>
8. Aydınlanma çizgisi daha fazla yer değiştirirdi.</p>
<p><strong>c. Eksen Eğikliği 23° 27′ dan Az Olsaydı (15°):</strong><br>
1. Güneş ışınlarının dik açıyla geldiği saha daralırdı.<br>
2. Dönenceler 15° ve kutup daireleri 75° enlemlerinden geçerdi.<br>
3. Kutup ve Ekvatoral kuşak daralır, Orta kuşak genişlerdi.<br>
4. Güneş ışınlarının gelme açıları ve gölge boyları daha az değişirdi.<br>
5. Yıllık sıcaklık farkları azalırdı.<br>
6. Gece ile gündüz arasındaki fark azalırdı.<br>
7. Ekvatoral Kuşakta sıcaklık değerleri yükselirken, Kutup Kuşağında düşerdi. Orta Kuşakta ise yazlar daha serin, kışlar daha ılık olurdu.<br>
8. Aydınlanma çizgisi daha az yer değiştirirdi.</p>
<table width="100%" border="0" cellspacing="0" cellpadding="0">
<tbody>
