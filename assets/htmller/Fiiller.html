
<h1><span style="color: #000080">Eylemler (Fiiller)</span></h1>
<p></p>

<h2><a name="anlam"></a><span style="color: #000080">A. Eylemlerde Anlam</span></h2>
<p>Türkçede eylemler anlamlarına göre ” kılış”, “oluş” ve “durum” eylemleri olmak üzere 3′ e ayrılır.</p>
<p><em><span style="color: #000000">Bu şiiri ben <span style="text-decoration: underline">yazdım</span>.</span>&nbsp;</em>(kılış eylemi)<br>
(Nesne alabilen eylem)</p>
<p><em><span style="color: #000000">Bu ırmak hızlı <span style="text-decoration: underline">akıyor</span>.</span>&nbsp;</em>(durum eylemi)<br>
(Nesne almayan eylem)</p>
<p><em><span style="color: #000000">Kardeşim&nbsp;<span style="text-decoration: underline">büyüdü</span>.</span>&nbsp;</em>(oluş eylemi)<br>
(Gerçekleşmesinde öznenin rolü yoktur, “kendiliğinden” anlamı verir.</p>
<h2><a name="cekim"></a><span style="color: #000080">B. Eylemlerde Çekim</span></h2>
<p>Eylemin kip ve kişi eki almış halidir.</p>
<p><span style="color: #ff0000"><strong>Örnek:</strong></span><br>
<span style="color: #000000"><em>bak-ı-<span style="text-decoration: underline">yor-du-m</span></em> (kip eki + kip eki + kişi eki)</span></p>
<h2><a name="kip"></a><span style="color: #000080">C. Eylemlerde Kip</span></h2>
<p>Eylemlerin bir işi, durumu veya oluşu ortaya koyuş biçimlerine kip denir. Kipler, haber ve dilek kipleri olmak üzere ikiye ayrılır.</p>
<h3><span style="color: #000080">1. Haber Kipleri</span></h3>
<p>Eylemin hangi zamanda (geçiş, gelecek, geniş) gerçekleştiğini karşılayanlara haber kipleri denir.&nbsp; Eyleme zaman özelliği haber kip ekleriyle kazandırılır.</p>
<h4><span style="color: #000080">1.1. Geçmiş Zaman</span></h4>
<p>Eylemin yaşanılandan önce gerçekleştiğini anlatır. İki geçmiş zaman vardır.</p>
<h5><span style="color: #000080">a. Öğrenilen Geçmiş Zaman</span></h5>
<p>“-miş” eylemin başkasından öğrenildiğini ya da sonradan farkına varıldığını anlatır.</p>
<p><span style="color: #000000"><em>Dün üç saat soru çöz<span style="text-decoration: underline">müş</span>.<br>
Bugün işte çok yorul<span style="text-decoration: underline">muş</span>um.</em></span></p>
<h5><span style="color: #000080">b. Görülen Geçmiş Zaman</span></h5>
<p>Eyleme tanık olduğunu, eylemin gerçekleştiğinin görüldüğünü anlatır.</p>
<p><span style="color: #000000"><em>Akşam televizyonda güzel bir film izle<span style="text-decoration: underline">di</span>k.<br>
Bu eşyalar buraya dün gel<span style="text-decoration: underline">di.</span></em></span></p>
<h4><span style="color: #000080">1.2. Şimdi Zaman (-yor)</span></h4>
<p>Eylemin içinde yaşanılan zamanda gerçekleşiyor olduğunu anlatır. Yani eylem başlamıştır ama henüz bitmemiştir.</p>
<p><span style="color: #000000"><em>Ahmet, bir saattir kitap oku<span style="text-decoration: underline">yor</span>.<br>
Fatih, hiç susmadan konuşu<span style="text-decoration: underline">yor</span>.</em></span></p>
<h4><span style="color: #000080">1.3. Gelecek Zaman (-ecek)</span></h4>
<p>Eylemin içinde yaşanılan zamandan sonraki bir zamanda gerçekleşeceğini anlatır. Eylem henüz başlamıştır.</p>
<p><span style="color: #000000"><em>Bu sene temmuzda tatile çık<span style="text-decoration: underline">acağ</span>ız.<br>
Bir hafta sonra tekrar görüş<span style="text-decoration: underline">ecek</span>.</em></span></p>
<h4><span style="color: #000080">1.4. Geniş Zaman (-r,-er)</span></h4>
<p>Eylemin geçmiş zamanda başladığını, şimdi devam ettiğini, gelecekte de devam edeceğini anlatır. Bütün zamanları içene alır.</p>
<p><span style="color: #000000"><em>Her yaz tatile gid<span style="text-decoration: underline">er</span>.<br>
</em>Akşamları yatmadan kitap oku<span style="text-decoration: underline">r</span>.</span></p>
<h3><span style="color: #000080">2. Dilek Kipleri</span></h3>
<p>Eylemin hangi biçimde gerçekleştiğini anlatır. Eylemler gereklilik, istek, dilek – şart ve emir biçimlerinde gerçekleşir.</p>
<h4><span style="color: #000080">2.1. Gereklilik (-meli)</span></h4>
<p>Eylemin gerekliliğini anlatır.</p>
<p><span style="color: #000000"><em>Yarın doktora gir<span style="text-decoration: underline">meli</span>sin.<br>
Bu soruları bitir<span style="text-decoration: underline">meli</span>sin.</em></span></p>
<h4><span style="color: #000080">2.2. İstek(-e)</span></h4>
<p>Eylemin istek biçiminde gerçekleştiğini anlatır.</p>
<p><span style="color: #000000"><em>Bende sizinle ge<span style="text-decoration: underline">le</span>yim.</em></span><br>
<em><span style="color: #000000">Bu kitapları al<span style="text-decoration: underline">a</span>sın.</span><br>
</em></p>
<h4><span style="color: #000080">2.3. Dilek – Koşul (Dilek – Şart) (-se)</span></h4>
<p>Eylemin dilek ya da koşul biçiminde gerçekleştiğini anlatır.</p>
<p><span style="color: #000000"><em>Bugün buraya gel<span style="text-decoration: underline">se</span>.(dilek)<br>
Bu soruları çözer<span style="text-decoration: underline">se</span> başarılı olur</em>.(şart)</span></p>
<h4><span style="color: #000080">2.4. Emir</span></h4>
<p>Eylemin buyurma biçiminde gerçekleştiğini anlatır.</p>
<p><strong><span style="color: #ff0000">Örnek:<br>
</span></strong><span style="text-decoration: underline">Tekil&nbsp; </span>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; <span style="text-decoration: underline">Çoğul<br>
</span><span style="color: #000000"><em>&nbsp; —&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;—</em></span><br>
<span style="color: #000000"><em>gel&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;gelin</em></span><br>
<span style="color: #000000"><em>gelsin&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; gelsinler</em></span></p>
<h4><span style="color: #000080">2.5. Eylemlerde Kişi</span></h4>
<p>Eylemi kimin gerçekleştirdiğini karşılayan eklerle oluşturulur.</p>
<p><span style="color: #ff0000"><strong>Örnek:</strong></span><br>
<em><span style="color: #000000">gel-i-yor-um&nbsp; &nbsp; &nbsp;gel-i-yor-uz</span></em><br>
<em><span style="color: #000000">gel-i-yor-sun&nbsp; &nbsp; gel-i-yor-sunuz</span></em><br>
<em><span style="color: #000000">gel-i-yor&nbsp; &nbsp; &nbsp; &nbsp; &nbsp; &nbsp; gel-i-yorlar</span></em></p>
<h2><a name="zaman"></a><span style="color: #000080">D. Eylemlerde Birleşik Zaman</span></h2>
<p>Eylemlerin üzerinde taşıdığı kip ekinin sayısına göre belirlenen bir özelliktir.</p>
<h3><span style="color: #000080"><strong>1. Basit zamanlı Eylemler</strong></span></h3>
<p>Üzerlerinde tek kip bulunan eylemlerdir.</p>
<p><span style="color: #000000"><em>Dün bu saatlerde konuş<span style="text-decoration: underline">tu</span>k.<br>
Bir yıl sonra mezun ol<span style="text-decoration: underline">acak.</span></em></span></p>
<h3><span style="color: #000080">2. Birleşik Zamanlı Eylemler</span></h3>
<p>Üzerlerinde birden çok kip eki bulunan eylemlerdir. Dilimizde üç birleşik zaman vardır.</p>
<h4><span style="color: #000080">2.1. Hikaye Birleşik Zamanı</span></h4>
<p>Herhangi bir kip ekinden sonra ek eylemin görülen geçmiş zaman eki “-di” nin getirilmesiyle oluşur.</p>
<p><strong><span style="color: #ff0000">Örnek:</span><br>
</strong><span style="color: #000000"><em>oku-<span style="text-decoration: underline">yor</span>– <span style="text-decoration: underline">du</span>, oku-y-<span style="text-decoration: underline">acak</span>–<span style="text-decoration: underline">tı</span> , oku-<span style="text-decoration: underline">r</span>–<span style="text-decoration: underline">du</span>…</em></span></p>
<h4><span style="color: #000080">2.2. Rivayet Birleşik Zamanı</span></h4>
<p>Herhangi bir kip ekinden sonra ek eylemin öğrenilen geçmiş zaman kip eki “-miş” getirilmesiyle oluşur.</p>
<p><span style="color: #ff0000"><strong>Örnek:</strong></span><br>
<span style="color: #000000"><em>oku-<span style="text-decoration: underline">yor</span>–<span style="text-decoration: underline">muş</span>, oku-y-<span style="text-decoration: underline">acak</span>–<span style="text-decoration: underline">mış</span>, oku-<span style="text-decoration: underline">r</span>–<span style="text-decoration: underline">muş</span>…</em></span></p>
<h4><span style="color: #000080">2.3. Şart (Koşul) Birleşik Biçimi</span></h4>
<p>Herhangi bir k,p ekinden sonra ek eylemin dilek- şart kip eki “-se” nin getirilmesiyle oluşur.</p>
<p><span style="color: #ff0000"><strong>Örnek:</strong></span><br>
<span style="color: #000000"><em>oku-&nbsp;<span style="text-decoration: underline">yor</span>–<span style="text-decoration: underline">sa</span>, oku-y-<span style="text-decoration: underline">acak</span>–<span style="text-decoration: underline">sa</span>, oku-r-<span style="text-decoration: underline">sa</span></em></span></p>
<p><strong>Kısaca özetlenirse ;<br>
</strong>Herhangi bir kip+ -di = Hikaye Birleşiği<br>
Herhangi bir kip+ -miş = Rivayet Birleşiği<br>
Herhangi bir kip+ -se = Şart Birleşiği</p>
<p>Her kipin birleşik zamanı yoktur. Hangi birleşik zaman olduğu sondaki yani ek eylemin kip ekine bakılarak saptanır.</p>
<h2><a name="olumlu"></a><span style="color: #000080">E. Eylemlerde Olumluluk ve Olumsuzluk</span></h2>
<p>Eylemlerin olumluluk ya da olumsuzluk bildirip bildirmedikleri olumsuzluk eki “-me” ye göre belirlenir.</p>
<h3><span style="color: #000080">1. Olumlu Eylemler</span></h3>
<p>Üzerlerinde olumsuzluk eki “-me” yi bulundurmayan eylemlerdir.</p>
<p><span style="color: #ff0000"><strong>Örnek:</strong></span><br>
<em><span style="color: #000000">oku-, yaz-, ara-, bul-,gez-, bak-…</span></em></p>
<h3><span style="color: #000080">2. Olumsuz Eylemler</span></h3>
<p>Üzerlerinde olumsuzluk eki “-me” yi bulunduran eylemlerdir.</p>
<p><span style="color: #ff0000"><strong>Örnek:</strong></span><br>
<span style="color: #000000"><em>oku-ma-, yaz-ma-, ara-ma-, bul-ma-…</em></span></p>
<p>Geniş zamanda 1. kişiler dışında olumsuzluk eki “-mez” dir.</p>
<p><span style="color: #ff0000"><strong>Örnek:</strong></span><br>
<em><span style="color: #000000">oku-maz, yaz-maz, ara-maz,bul-maz, gez-mez, bak-maz…</span></em></p>
<p>Olumsuzluk eki “-me”, geniş zamanda birinci kişiler dışında “-mez” biçimindedir. Bu ek yeterlik eyleminin geniş zamanında “-eme” ve&nbsp; “-emez” olur.</p>
<p><span style="color: #ff0000"><strong>Örnek:</strong></span><br>
<em><span style="color: #000000">oku-y-amam, bil-emem, yaz-amam, ver-emem, ara-y-amaz…</span></em></p>
<h2><a name="kayma"></a><span style="color: #000080">F. Eylemlerde Zaman (Anlam-Kip) Kayması</span></h2>
<p>Bir kip ekinin başka bir kip ekinin zamanında kullanılmasıyla oluşur.</p>
<p><em> Annesi ona o gün okulda ne yaptığını sorar.</em></p>
<p>Bu cümledeki geniş zaman kip eki geçmiş zaman anlatmaktadır. Yani geniş zaman kip eki öz görevinin dışında kullanılmıştır.Onun için bu cümlenin yüklemini oluşturan kip ekinde zaman kayması vardır.</p>
<p><strong>Önemli:&nbsp;</strong>Eylemlerde kip kaymasının nedeni, eylemin kullanıldığı cümlede bulunan zaman zarfıyla kullanılan kipin zamanının örtüşmemesidir.</p>
<h2><a name="ekeylem"></a><span style="color: #000080">G. Ek Eylem (Ek Fiil)</span></h2>
<p>Yanlızca bir “i” ünlüsünden oluşan ve değişik görevleri olan “-i” eylemine ek eylem denir.</p>
<h3><span style="color: #000080">Ek Eylemin Görevleri</span></h3>
<ol>
<li><strong><span style="color: #000000">&nbsp;Adları ya da ad soylu sözcükleri ve sözleri, eylemler gibi çekimli duruma getirerek onların yüklem olmasını sağlar.</span></strong><span style="color: #333333"><strong>Ek Eylemin Kipleri</strong></span><br>
<span style="color: #333333"><strong>a. Öğrenilen Geçmiş Zaman<br>
</strong></span>Ek eyleme “-miş” getirilmesiyle oluşur. Ad ve ad soylu sözcüklere “imiş” ya da “-miş” biçiminde getirilir.<span style="color: #000000"><em>Ahmet bugün hastay<span style="text-decoration: underline">mış</span>. </em><span style="color: #333333">(hasta imiş)</span><em><br>
Dün gelen çocuk, öğrenciy<span style="text-decoration: underline">miş</span>. </em><span style="color: #333333">(öğrenci imiş)</span></span><strong>b. Görülen Geçmiş Zaman</strong><p></p>
<p>Ek eyleme “-di” ekinin getirilmesiyle oluşur Ad ve ad soylu sözcüklere “idi” ya da”-di” biçiminde getirilir.</p>
<p><span style="color: #000000"><em>Dünya edebiyatını derinden etkileyen bir yazar<span style="text-decoration: underline">dı</span>. </em>(yazar idi)</span><br>
<span style="color: #000000"><em>Bugün hava oldukça güzel<span style="text-decoration: underline">di</span>. </em>(güzel idi)</span></p>
<p><strong>c. Koşul (şart)</strong></p>
<p>Ek eyleme “-se” ekinin getirilmesiyle oluşur. Ad ya da ad soylu sözcüklere “ise” ya da “-se” biçiminde getirilir.</p>
<p><span style="color: #000000"><em>Bizi soran kişi öğretmen<span style="text-decoration: underline">se</span> yandık.<br>
İstediğin bu ev&nbsp;<span style="text-decoration: underline">is</span>e hemen alalım.</em></span></p>
<p><strong>d. Geniş Zaman</strong></p>
<p>Geniş zamanda ek eylem bütün kişilerde ekleşmiştir.</p>
<p><span style="color: #ff0000"><strong>Örnek:</strong></span><br>
<span style="color: #000000"><em>sporcuy<span style="text-decoration: underline">um</span>&nbsp; &nbsp; &nbsp; sporcuy<span style="text-decoration: underline">uz</span></em></span><br>
<span style="color: #000000"><em>sporcus<span style="text-decoration: underline">un</span>&nbsp; &nbsp; &nbsp;&nbsp; sporcu<span style="text-decoration: underline">sunuz</span></em></span><br>
<span style="color: #000000"><i style="color: #000000">sporcudur&nbsp; &nbsp; &nbsp; &nbsp;sporcu</i><span style="text-decoration: underline"><i style="color: #000000">lar</i></span></span> &nbsp;<span style="color: #000000"><em>ya da sporcudurlar</em></span></p>
<p>Ek eylemin geniş zamanı şimdiki zaman da anlatılır.</p>
<p><span style="color: #ff0000"><strong>Örnek:</strong></span><br>
<span style="color: #000000"><em>Hastayım</em></span> → Ya şu anda, şimdi ya da her zaman</p>
<p>Ek eylemin her zaman geniş zaman 3. tekil kişi kip eki olan “-dir” geldiği sözcüklerin anlamlarını kesinleştirebilir, onlara olasılık anlamı kazandırabilir.</p>
<p><span style="color: #000000"><em>Bu iplik yeşil<span style="text-decoration: underline">dir</span>.</em> <span style="color: #333333">(anlamı güçlendirmiş)</span><em><br>
Bu uçak 13.30′ da kalkacak<span style="text-decoration: underline">tır</span>. </em><span style="color: #333333">(k<em>esinlik anlamı kazandırmış)</em></span></span><br>
<span style="color: #000000"><em>Bizim köyde çiçekler açmış<span style="text-decoration: underline">tır</span>.&nbsp;</em><span style="color: #333333">(olasılık anlamı kazandırmış)</span></span></p></li>
<li><strong><span style="color: #000000">Basit zamanlı eylemleri birleşik&nbsp; zamanlı eylemler durumuna getirir.</span><br>
</strong><br>
Eylem olumsuzu “değil” sözcüğü ile yapılır.<br>
<span style="color: #000000"><em>Buranın manzarası söylediğin kadar güzel.</em><span style="color: #333333">(olumlu)</span></span><br>
<span style="color: #000000"><em>Buranın manzarası söylediğin kadar güzel değil.</em><span style="color: #333333"> (olumsuz)</span></span></li>
</ol>
<h2><a name="fiilimsi"></a><span style="color: #000080">H. Eylemsiler (Fiilimsiler)</span></h2>
<p>Fiil kök ve ya gövdelerine getirilen ama fiil olmaktan çıkıp artık isim, sıfat ve zarf&nbsp; görevinde kullanılmış sözcüklerdir.</p>
<p>Fiilimsiler üçe ayrılır;</p>
<h3><span style="color: #000080">1. İsim – Fiil (Ad Eylem)</span></h3>
<p>Fiil soylu sözcüklerin sonuna -me, -mek, -iş ekleri getirilerek yapılır. <strong>“ma y ış mak</strong>” şeklinde kodlanır.</p>
<p><span style="color: #000000"><em>Babamın gel<span style="text-decoration: underline">iş</span> tarihi belli oldu.<br>
Bir gül<span style="text-decoration: underline">üş</span>ün ömre bedel.</em></span><br>
<span style="color: #000000"><em>Seni gör<span style="text-decoration: underline">mek</span> beni mutlu etti.</em></span><br>
<span style="color: #000000"><em>Bu soruyu bil<span style="text-decoration: underline">me</span> olasılığı düşüktü.</em></span></p>
<h3><span style="color: #000080">2. Sıfat – Fiil (Ortaç)</span></h3>
<p>Fiil soylu sözcüklerin sonuna -an, -ası, -mez, -ar, -dik, -ecek, -miş&nbsp; ekleri getirilmek suretiyle yapılır. Sıfat-fiil ekleri genellikle sıfat tamlaması kurar. ” anası mezar dikecekmiş” şeklinde kodlanır.</p>
<p><span style="color: #000000"><em>İşley<span style="text-decoration: underline">en</span> demir ışıldar.</em></span><br>
<span style="color: #000000"><em>O öpül<span style="text-decoration: underline">esi</span> eller beni bugünlere getirdi.</em></span><br>
<span style="color: #000000"><em>Dönül<span style="text-decoration: underline">mez</span> akşamın ufkundayız,vakit çok geç.</em></span><br>
<span style="color: #000000"><em>Gör<span style="text-decoration: underline">ecek</span> günler var daha aldırma gönül.</em></span><br>
<span style="color: #000000"><em>Bu olayı gör</em>müş<em> kişilerle konuştuk.</em></span><br>
<span style="color: #000000"><em>Hatırı sayıl<span style="text-decoration: underline">ır</span> dostlarım var bu işi halledebilecek.</em></span><br>
<span style="color: #000000"><em>Sabahları çal<span style="text-decoration: underline">ar</span> saatle uyanırdım.</em></span></p>
<h3><span style="color: #000080">3. Zarf – Fiil (Ulaç, Bağ – Eylem)</span></h3>
<p>Fiil kök ve gövdelerinin üzerine -ip, -ince, -ken, -dikçe, -meden, -ince, -meksizin, -cesine, -esiye, -eli, -diğinde…-er…-mez…-e…-e ekleri getirilerek oluşturulur. Zarf-fiil ekleri temel cümlenin zarf tümleci olurlar. Zaman veya durum zarfı olarak kullanılırlar.</p>
<p><span style="color: #000000"><em>Gözlerin gözlerime değ<span style="text-decoration: underline">ince</span> felaketim olurdu, ağlardım.</em></span><br>
<span style="color: #000000"><em>Seni gör<span style="text-decoration: underline">dükçe</span> eski günler geliyor aklıma.</em></span><br>
<span style="color: #000000"><em>Bize gel<span style="text-decoration: underline">diğinde</span> henüz olaydan haberi yoktu.</em></span><br>
<span style="color: #000000"><em>Ödev yapar</em><span style="text-decoration: underline">ken</span><em> rahatsız edilmek istemem.</em></span><br>
<span style="color: #000000"><em>Çocuklar, konuş<span style="text-decoration: underline">a</span> konuş<span style="text-decoration: underline">a</span> yanımızdan geçtiler.</em></span><br>
<span style="color: #000000"><em>İçeri girer gir<span style="text-decoration: underline">mez</span> konuşmaya başladı.</em></span><br>
<span style="color: #000000"><em>O mahalleden ayrılalı tam üç yıl olmuş.</em></span><br>
<span style="color: #000000"><em>Konuş<span style="text-decoration: underline">arak</span> halletmeliyiz bütün problemleri.</em></span><br>
<span style="color: #000000"><em>Küçük<span style="text-decoration: underline">ken</span> güle oynaya okula giderdik.</em></span></p>
<h2><a name="cati"></a><span style="color: #000080">I. Eylemlerde Çatı</span></h2>
<h3><span style="color: #000080">1. Öznesine Göre Eylem Çatıları</span></h3>
<h4><span style="color: #000080">a. Etken Çatılı Eylemler</span></h4>
<p>İş yapanın belli olduğu yani gerçek öznenin&nbsp; olduğu eylemlerdir. “-l, -n, -ş” eklerini almaz.</p>
<p><span style="color: #ff0000"><strong>Örnek:</strong></span><br>
<span style="color: #000000">Arabasını dün akşam </span><span style="text-decoration: underline"><span style="color: #000000;text-decoration: underline">sattı</span>.</span><sub>yüklem<br>
</sub>(Gizli özne O)<br>
<span style="color: #000000">Çocuklar dışarıda top <span style="text-decoration: underline">oynuyor.</span></span><sub>yüklem<br>
</sub>(Özne Çocuklar)<br>
<span style="color: #000000">Bulaşıkları bir güzel <span style="text-decoration: underline">yıkadım.</span></span><sub>y</sub><sub>üklem<br>
</sub>(Gizli Özne Ben)</p>
<h4><span style="color: #000080">b. Edilgen Çatılı Eylemler</span></h4>
<p>İş yapanın belli olmadığı yani gerçek öznenin olmadığı sözde öznenin olduğu eylemdir. Yüklem “-l, -n” çatı eklerinden birini alır.</p>
<p><span style="color: #000000"><em><span style="text-decoration: underline">Arabamız</span> dün akşam sat<span style="text-decoration: underline">ıl</span>dı.</em></span><br>
<span style="font-size: 10pt">Sözde Özne&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Yüklem(Satan kim?→ yok)</span></p>
<p><span style="color: #000000"><em><span style="text-decoration: underline">Bulaşıklar</span> bir güzel yık<span style="text-decoration: underline">an</span>dı.</em></span><br>
<span style="font-size: 10pt">Sözde Özne&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Yüklem (yıkayan kim? →yok</span></p>
<h4><span style="color: #000080">c. Dönüşlü Çatılı Eylemler</span></h4>
<p>İş yapanın ve işten etkilenenin aynı kişi olduğu eylemlerdir. Gerçek özne vardır ve yüklemi “-l,-n” çatı eklerinden birini alır.</p>
<p><span style="color: #000000"><em><span style="text-decoration: underline">Ahmet</span>, bir güzel yık<span style="text-decoration: underline">an</span>dı.<br>
</em><span style="font-size: 10pt"><span style="color: #333333">Özne&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Yüklem (yıkanan kim?)</span><br>
<span style="font-size: 12pt">Bu olaya gerçekten çok üz<span style="text-decoration: underline">ül</span>dü.<br>
</span><span style="color: #333333">(O kişisi&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; <span style="font-size: 14pt">&nbsp;←</span> yüklem (üzülen kim?)</span></span></span></p>
<h4><span style="color: #000080">d. İşteş Çatılı Eylemler</span></h4>
<p>İşin birlikte veya karşılıklı yapıldığı, öznenin gerçek özne olduğu eylemlerdir. Yüklemi “-ş, -leş” çatı eklerinden biri alır.</p>
<p><span style="color: #000000"><em><span style="text-decoration: underline">Kuşlar</span> bizi görünce <span style="text-decoration: underline">uçuştu.</span><br>
</em><span style="font-size: 10pt"><span style="color: #333333">Özne&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Yüklem</span><em><br>
</em></span></span></p>
<p><span style="color: #000000"><em>Konuyu bir süre <span style="text-decoration: underline">tartıştık.</span></em></span><br>
<span style="font-size: 10pt;color: #333333">(o gizli özne&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;yüklem (tartışan kim))</span></p>
<h3><span style="color: #000080">2. Nesnesine Göre Eylem Çatıları</span></h3>
<h4><span style="color: #000080">a. Geçişli Fiil</span></h4>
<p>Nesne alabilen eylemlerin yüklem olduğu cümlelerdeki nesne- yüklem ilişkisidir.</p>
<p><span style="color: #000000"><em>Dün gün boyunca her yerde <span style="text-decoration: underline">onu</span></em>&nbsp;<em>aradım.<br>
</em><span style="font-size: 10pt">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Nesne</span></span></p>
<p><span style="color: #000000"><em><span style="text-decoration: underline">Soruların cevaplarını</span></em><em>&nbsp;biliyordu.<br>
</em><span style="font-size: 10pt">&nbsp; &nbsp; &nbsp; &nbsp; &nbsp; &nbsp; &nbsp; &nbsp;Nesne</span></span></p>
<h4><span style="color: #000080">b. Geçişsiz Fiil</span></h4>
<p>Nesne alamayan eylemlerin yüklem olduğu cümlelerdeki nesne- yüklem ilişkisidir.</p>
<p><span style="color: #000000"><em>Anlattıklarına hepimiz gülmüştük.</em></span><br>
<span style="color: #000000"><em>Adam çok yorulduğu için sandalyeye oturdu.</em></span></p>
<h4><span style="color: #000080">c. Ettirgen Fiil</span></h4>
<p>Geçişliyken nesne ile ilgili çatı eklerinden herhangi birini alarak geçişlilik derecesi artmış eylemlerin yüklem olduğu cümlelerdeki nesne – yüklem ilişkisidir.</p>
<p><span style="color: #000000"><em>Çözemediği soruları öğretmene çöz<span style="text-decoration: underline">dür</span>dü.<br>
Evin her tarafını temizle<span style="text-decoration: underline">tt</span>ik.</em></span></p>
<h4><span style="color: #000080">d. Oldurgan Fiil</span></h4>
<p>Geçissiz eylemlerin “-r,-t” eklerinden biriyle geçişli hale getirilmesidir.</p>
<p><em><span style="color: #000000">Anlattığı fıkralarla hepimizi gül<span style="text-decoration: underline">dür</span>dü.</span><br>
<span style="color: #000000">Çocuğu saatlerce ağlattı.</span><br>
</em></p>
</div>