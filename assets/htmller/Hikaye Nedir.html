
<h2><span style="color: #ff0000">Hikaye Nedir?</span></h2>
<p>Yaşanmış veya yaşanması mümkün olan olayların okuyucuya haz verecek şekilde anlatıldığı kısa edebî yazılara “<strong>hikaye (öykü)</strong>” denir.</p>
<p><strong><span style="text-decoration: underline">Özellikleri:</span></strong></p>
<p><span style="color: #000000"><strong>»</strong> </span>Hikaye yaşanmış ya da yaşanması muhtemel olayları anlatır.<br>
<span style="color: #000000"><strong>»</strong> </span>Romanlara göre olaylar çok daha kısa anlatılır.<br>
<span style="color: #000000"><strong>»</strong> </span>Hikayelerin olay ve durum olmak üzere iki ayrı türü vardır.<br>
<strong><span style="color: #000000">» </span>İlk hikaye örneği Boccaccio’nun Decameron</strong> adlı eseridir.<br>
<span style="color: #000000"><strong>»</strong> </span>Türk edebiyatındaki <strong>ilk hikaye kitabı ise Ahmet Mithat Efendi’nin Letaif-i Rivayat</strong>’idir.<br>
<span style="color: #000000"><strong>»</strong> </span>Hikayeler dört yapı unsurundan oluşmaktadır: olay, kişi, zaman ve mekan.<br>
<span style="color: #000000"><strong>»</strong> </span>Romana göre kişi sayısı daha azdır.<br>
<span style="color: #000000"><strong>»</strong> </span>Hikayede plan şu şekildedir: serim, düğüm ve çözüm.</p>
<p><span style="text-decoration: underline"><strong>Hikayeyi Oluşturan Unsurlar:</strong></span></p>
<p><span style="color: #000080"><strong>Olay:</strong></span> Öykü kahramanının başından geçen olay ya da durumdur. Hikâyede temel öğe veya durumdur. Hikâyeler olay eksenli yazılardır. Hikâyelerde bir asıl olay bulunur. Ancak bazen bu asıl olayı tamamlayan yardımcı olaylara da rastlanabilir.</p>
<p><span style="color: #000080"><strong>Mekan (Çevre): </strong></span>Hikâyede sınırlı bir çevre vardır. Olayın geçtiği çevre çok ayrıntılı anlatılmaz, kısaca tasvir edilir. Olayın anlatımı sırasında verilen ayrıntılar çevre ve yer hakkında okuyucuya ipuçları verir.</p>
<p><span style="color: #000080"><strong>Zaman:</strong> </span>Hikâye kısa bir zaman diliminde geçer. Hikâyeler geçmiş zamana göre (-di) anlatılır. Konu, yazarın kendi ağzından veya kahramanın ağzından anlatılır. Özellikle durum öykülerinde zaman açık olarak belirtilmez, sezdirilir. Hatta bu tür öykülerde zaman belli bir düzen içinde de olmayabilir. Olayın ve durumun son bulmasından başlayarak olay ya da durumun başına doğru bir anlatım ortaya konabilir.</p>
<p><span style="color: #000080"><strong>Kişiler: </strong></span>Hikâyede az kişi vardır. Bu kişiler “tip” olarak karşımıza çıkar ve ayrıntılı bir şekilde tanıtılmaz. Hikâyede kişiler sadece olayla ilgili “çalışkanlık, titizlik, korkaklık, tembellik” gibi tek yönleriyle anlatılır. Kişiler veya tipler, belli bir olay içinde gösterilir. Bu tiplerin de çoğu zaman sadece belli özellikleri yansıtılır. Romanda olduğu gibi, kişilerin bütün yönleri verilmez. Bu bakımdan hikâyede kişilerin psikolojik özelliklerine de ayrıntılı olarak girilmez.</p>
