</p>
<h2><span style="color: #ff0000">Hikaye Türleri</span></h2>

</p>
<h2><a name="1"></a><span style="color: #000080">Olay Hikayesi</span></h2>
<p>Bir olayı serim, düğüm, çözüm planıyla anlatıp bir sonuca bağlayan öykülerdir. Olay hikayesinde kahramanlar ve çevrenin tasvirine yer verilir. Bir fikir verilmeye çalışılır; okuyucuda merak ve heyecan uyandırılır. Olayların başlangıcı ve bitişi belirgindir. Bu hikaye türü, Fransız yazar Guy de Maupassant (Guy dö Mopasan) tarafından yaygınlaştırıldığı için “<strong>Maupassant Tarzı Hikaye</strong>” adıyla da bilinir.</p>
<p><span style="text-decoration: underline"><strong>Özellikleri:</strong></span></p>
<p><span style="color: #000000"><strong>»</strong> </span>Maupassant tarzı hikayede asıl olan “olay”dır. Okuyucunun hikayeyi şöyle ya da böyle yorumlamasına pek imkan verilmez. Çünkü hikayedeki olaylar, yazarın belirlediği bir seyir halinde devam eder.<br>
<span style="color: #000000"><strong>»</strong> </span>Maupassant tarzı hikaye çok belirgin olarak “serim, düğüm ve çözüm” bölümlerinden oluşur.<br>
Yazar, hikaye malzemesini, vermek istediği mesaja göre bir seçme işleminden geçirir.<br>
<span style="color: #000000"><strong>»</strong> </span>Maupassant tarzı hikayeler çok büyük ölçüde olay örgüsü üzerine kurulur. Hikaye bütün gücünü olaydan alır.<br>
<span style="color: #000000"><strong>»</strong> </span>Okuyucunun merak duygusu sürekli canlı tutulur. Olay örgüsü şaşırtıcı bir sonla biter.<br>
<span style="color: #000000"><strong>»</strong> </span>Kahramanlar, yazar tarafından özenle seçilmiş insanlardan oluşur. Her kahraman belli bir tip özelliğine sahiptir.<br>
<span style="color: #000000"><strong>»</strong> </span>Bu tür hikayeler yorumlanmaya pek müsait değildir.</p>
<p><strong>Ömer Seyfettin, Türk edebiyatında bu tarz öykücülüğün en büyük temsilcisidir. Refik Halit Karay, Reşat Nuri Güntekin, Yakup Kadri Karaosmanoğlu da bu tarz öykücülüğün temsilcilerindendir.</strong></p>
<h2><a name="2"></a><span style="color: #000080">Durum Hikayesi</span></h2>
<p>Bu tarz öykülere modern öykü de denir. Bu tür hikayelerde okuyucuyu sarsan, çarpan, heyecana getiren bir anlatım sergilenmez. Onun yerine günlük hayattan bir kesit sunulur ve bir insanlık durumu anlatılır. Bu tür öykülerde kişisel ve sosyal düşünceler, duygular ve hayaller ön plana çıkar. Durum öyküsü Rush hikayeci Anton Çehov tarından geliştirilmiştir. Onun için bu tarz öykülere <strong>Çehov tarzı öykü</strong> de denir.</p>
<p><span style="text-decoration: underline"><strong>Özellikleri:</strong></span></p>
<p><span style="color: #000000"><strong>»</strong> </span>Çehov tarzı hikayede asıl olan “olay” değil, kişinin ruh hali ve duygularıdır.<br>
<span style="color: #000000"><strong>»</strong> </span>Hikaye sona erdiği zaman her şey bitmiş değildir.<br>
<span style="color: #000000"><strong>»</strong> </span>Kişiler tamamıyla tanıtılmadığı, olaylarda kesinlik hakim olmadığı için okuyucunun hayal dünyası devamlı hareket halindedir ve kendine göre yorumlar yapmaya uygundur. Konuyu sezmek büyük ölçüde okuyucuya bırakılmıştır.<br>
<span style="color: #000000"><strong>»</strong> </span>Çehov tarzı hikayede metin herhangi bir girişe gerek görülmeden doğrudan olay örgüsü ile başlar. Hikayelerde olaylar, insanlar ve hayat doğaldır. Olay örgüsünün önemi azaltılmıştır. Büyük olaylardan, çarpıcı ve şaşırtıcı gelişmelerden kaçınılır. Hikaye, gücünü olaydan almaz. Bu nedenle Çehov tarzı için daha çok durum hikayesi veya kesit hikayesi sözü kullanılır.<br>
<span style="color: #000000"><strong>»</strong> </span>Çehov tarzı hikayelerin kahramanları her zaman çevremizde rastladığımız insanlardır. Mekan üzerinde fazla durulmaz, mekanlar ana hatlarıyla belirtilip geçilir.</p>
<p><strong>Durum hikayeciliğinin edebiyatımızdaki en güçlü temsilcisi Sait Faik Abasıyanık’tır. Ayrıca Memduh Şevket Esendal ve Tarık Buğra yazdıkları durum hikayeleriyle bu türün güzel örneklerini vermişlerdir.</strong></p>
<h2><a name="3"></a><span style="color: #000080">Modern Hikaye</span></h2>
<p>Diğer çeşitlerinden farklı olarak, insanların her gün gördükleri fakat düşünemedikleri bazı durumların gerisindeki gerçekleri, hayaller ve bir takım olağanüstülüklerle gösteren hikâyelerdir.<br>
Hikâyede bir tür olarak 1920’lerde ilk defa batıda görülen bu anlayışın en güçlü temsilcisi <strong>Fransız Kafka’</strong>dır Bizdeki ilk temsilcisi <strong>Haldun Taner</strong>’dir. Genellikle büyük şehirlerdeki yozlaşmış tipleri, sosyal ve toplumsal bozuklukları , felsefi bir yaklaşımla, ince bir yergi ve yer yer alay katarak gözler önüne serer.</p>
