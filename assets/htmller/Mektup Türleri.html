</p>
<h1><span style="color: #ff0000">Mektup Türleri</span></h1>
<p>Özelliklerine göre 4 başlıkta incelenebilir: Özel, resmi, iş ve edebi mektuplar.</p>
<p><span style="color: #000080"><strong>Özel mektuplar</strong></span></p>
<p>Birbiriyle yakın, tanışık insanlar ve eş dost arasında yazılan mektuplardır. İsteğe bağlı yazılabilir.Bu türdeki mektuplarda doğal ve samimi anlatım ön plandadır.Sanatçı ve edebiyatçıların,daha çok genel konular üzerinde yazdıkları özel mektuplara ‘edebi mektup’ da denmektedir.Telgraf Mektubun ulaşma süresinden daha erken ulaşması gereken kısa ve öz olarak oluşturulan bir mektup türüdür. Telgrafta az ve öz ifade önemlidir.</p>
<p><span style="color: #000080"><strong>Resmi Mektuplar</strong></span></p>
<p>Devlet kurumlarının birbirleri arasında yaptıkları yazışmalar resmi mektup olarak adlandırılır. Resmi mektuplar makamdan makama yazılabileceği gibi kişiden bir makama da yazılabilir. Bu mektuplarda ciddi bir üslup kullanılır. Bu mektupların var olan kurallarına uyulma zorunluluğu vardır. Mektup eğer alt makama yazılıyorsa sonu “rica ederim”, üst makama yazılıyor ise “arz ederim” kalıplarıyla tamamlanır.</p>
<p><span style="color: #000080"><strong>İş Mektupları</strong></span></p>
<p>Özel kişilerle iş kurumları arasında ve iş kurumlarının kendi arasında, işle ilgili olarak yazdıkları mektuplardır. Bu mektuplarda bir iş ya da hizmet söz konusudur. Bu, bir sipariş, satış, şikayet, borç alıp verme isteği, tavsiye ya da bilgi isteme olabilir. İş mektuplarının özellikleriyle ilgili şunlar söylenebilir:</p>
<p><span style="color: #000000"><strong>»</strong> </span>İş mektuplarında kullanılan dil alıcıyı harekete geçirme işlevindedir.<br>
<span style="color: #000000"><strong>»</strong> </span>Emredici anlatım türü kullanılır.<br>
<span style="color: #000000"><strong>»</strong> </span>İfadeler açık ve yalındır. Söz gereksiz yere uzatılmaz.<br>
<span style="color: #000000"><strong>»</strong> </span>İş mektuplarına, kendisine mektup yazılan kişi ya da kurumun ad ve adresi ile başlanır.</p>
<p><span style="color: #000080"><strong>Edebî mektuplar</strong></span></p>
<p><strong>Edebî mektuplar;</strong> yazarlar, içerikleri ve ifade şekilleri ile özel mektuplar içinde ayrı yer tutar ve ayrı şekilde ele alınırlar. Edebî mektuplarda, mektubun yazıldığı dönemin edebiyat ve düşünce olayları yer alır. Yazar, karşısındakine öğüt verir, yol gösterir. Eski dönemlerde, bu tür kişisel edebî mektuplar, “Mektûbât = Mektuplar” adı altında toplanır ve geniş kitlelerin de okuyabilmesi için yayımlanırdı.</p>
<p>Düşünce ve edebiyat alanındaki görüşleri sergilemeleri bakımından mektupları yayımlanan yazar ve şairlerimizden bazıları şunlardır:</p>
<p><span style="color: #000000"><strong>» </strong></span><em>Ali Şir Nevaî (15. yüzyıl)</em><br>
<span style="color: #000000"><strong>» </strong></span><em>Kınalızade Ali (16. yüzyıl)</em><br>
<span style="color: #000000"><strong>» </strong></span><em>Veysî (17. yüzyıl)</em><br>
<span style="color: #000000"><strong>» </strong></span><em>Ragıp Paşa (18. yüzyıl)</em><br>
<span style="color: #000000"><strong>» </strong> </span><em>Namık Kemal (19. yüzyıl)</em><br>
<span style="color: #000000"><strong>» </strong></span><em>Ahmet Hamdi Tanpınar (20. yüzyıl)</em></p>
<p>Ayrıca mektup tarzında eleştiri, seyahatname, roman, hikâye, şiir gibi yazılı kompozisyon türlerinin (edebî türler) de yazıldığı görülmektedir.</p>
