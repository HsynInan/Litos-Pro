</p>
<h1><span style="color: #ff0000">Otobiyografi Nedir?</span></h1>
<p><strong>Otobiyografi</strong> ya da <strong>öz yaşam öyküsü</strong>, yazarın kendi yaşam öyküsünü anlattığı edebiyat türüdür. Kaynak olarak kişi kendini ve aile büyüklerinden aldığı bilgileri kullanır. Yazarın kendinden söz ederken nesnel olması zor olduğundan otobiyografi yazmak güçtür. Otobiyografilerde yazar kendine ait sanat eserleri, düşünceleri ve yapmış olduğu ya da katkısının olduğu önemli işleri aktarır. Bu yazılı anlatım türü aynı zamanda iyi bir belgeseldir. Bu alanda çalışacaklara ve yazarın yaşadığı dönemin özelliklerine kaynaklık eder.</p>
<p><span style="text-decoration: underline"><strong>Özellikleri:</strong></span></p>
<p><span style="color: #000000"><strong>»</strong> </span>Kişinin doğduğu andan itibaren yazıldığı ana kadar yaşadıklarından oluşmaktadır.<br>
<span style="color: #000000"><strong>»</strong> </span>Kişi çoğunlukla kendisiyle birlikte ailesinden ve yakın çevresinden bahseder.<br>
<span style="color: #000000"><strong>»</strong> </span>Yazar kendi hayat hikayesini ele alsa da gerçeklerden şaşmamalıdır.<br>
<span style="color: #000000"><strong>»</strong> </span>Kronolojiye dikkat edilmelidir.<br>
<span style="color: #000000"><strong>»</strong> </span>Tartışmalara yol açacak bilgilere yer verilmemelidir.<br>
<span style="color: #000000"><strong>»</strong> </span>Resim ve belgelerden yararlanılmalı, söylentilerle otobiyografinin inandırıcılığı azaltılmamalıdır.<br>
<span style="color: #000000"><strong>»</strong> </span>Düşünsel bir plana göre yazılmalıdır.</p>
<p><span style="text-decoration: underline"><strong>Otobiyografi ve Biyografi Arasındaki farklar:</strong></span></p>
<p><span style="color: #000000"><strong>»</strong> </span>Biyografi bir kişinin diğer kişiler tarafından kaleme alınmış ve insanlara aktarılması saplanmış hayatının özetidir,<br>
<span style="color: #000000"><strong>»</strong> </span>Otobiyografi ise kişinin kendi hayatını kaleme alarak insanlara sunmasıdır,<br>
<span style="color: #000000"><strong>»</strong> </span>Otobiyografi bir sanatçının kendi yaşam öyküsünü anlattığı eserdir,<br>
<span style="color: #000000"><strong>»</strong> </span>Biyografiyi yaşam öyküsü olarak adlandırılırken, Otobiyografi için öz yaşam öyküsü denilir,<br>
<span style="color: #000000"><strong>»</strong> </span>Biyografilerde nesnel anlatım, Otobiyografilerde ise öznel anlatım benimsenir,<br>
<span style="color: #000000"><strong>»</strong> </span>Biyografilerde bilgi, belge ve tanıklara başvurulmalı ve gerçekçi bir anlatım kullanılmalıdır,<br>
<span style="color: #000000"><strong>»</strong> </span>Biyografide kronolojik sıra izlenir,<br>
<span style="color: #000000"><strong>»</strong> </span>Biyografide nesnel bir tutum, Otobiyografilerde ise öznel anlatım benimsenir,<br>
<span style="color: #000000"><strong>»</strong> </span>Biyografide belgeler önemlidir, Otobiyografide kişinin belleği önemlidir,</p>
<p><span style="color: #000080"><strong>Otobiyografi Örneği</strong></span></p>
<p><em>” 7 Mayıs 1998 doğumluyum. Adıyaman ilinin Merkez ilçesinde doğdum. Anadolu lisesinde 10.Sınıf öğrencisiyim. Sayısal bölümünde okuyorum. İlköğretimi birincilikle bitirdim. Her ne kadar Anadolu lisesinde ve sayısal bölümünde olsam da Güzel Sanatlar Lisesi veya Sözel bölüme daima ilgim olmuştur. 2 sene önce okulda yapılan şiir yarışmasında birinci oldum. Ardından uzun bir süre roman ve denemeler yazdım. Bu yaz bir sitede 3 aylık bir süreçte makale yazarlığı yapmıştım. Bazı sebepler dolayısı ile bıraktım. Ancak belli bir gelire sahiptim.</em></p>
<p><em>Çevremdeki olaylara karşı duyarlı, araştırmayı seven, bir insanın zamanla değil de öğrendiği her bilgi ile biraz daha büyüdüğünü düşünen meraklı ve maceracı bir kişiliğe sahibim. Etrafımdaki yenilikleri hemen fark eden ve bu konuda araştırmalar yaparak bu yeniliği öğrenmeye çalışan bir karakterim var.</em></p>
<p><em>Olaylara önce kendi bakış açım ile sonra karşımdakinin bakış açısı ile ve en son olarak ise dışarıdan izleyen bir insanın bakış açısı ile bakarım. Yanlış yapmaktan nefret eden, hatalarını asla unutmayan yapım sayesinde zamanla hata yapmamayı öğreniyorum.</em></p>
<p><em>İnsanlar ile konuşmayı çok seven, sorulan sorulara büyük bir zevkle cevap veren, tıp hakkında araştırmalar yapan, modayı yakından takip eden, en iyi olmak için büyük bir savaşın ortasına girmiş biri olarak karakterimi seviyorum.</em></p>
<p><em>Aşırı derecede bencil, karşılaştığı sorunu kendince çözmeye çalışan pratik bir zekaya sahip, sorumluluk sahibi ve bilmediği bir konuyu bildiğini hiç bir şekilde savunmayan bir kişiliğe sahip onkolog olmayı hedefleyen 16 yaşında bir lise öğrencisiyim.</em></p>
<p><em>Yazarlığa büyük bir tutku ile bağlıyım. “</em></p>
