
<p>Bu ders notumuzda Tarih dersinin Tarihin Tanımı konusu altında; Tarihi Olaylar İncelenirken Uyulması Gereken Kurallar, Tarih Öncesi Devirler, Taş Devirleleri (Eski Taş Devri (Paleolitik) Yeni Taş Devri (Neolitik)) Maden Devirleri, Tarih Çağları vb. başlıklar hakkında detaylı bilgileri bulabilirsiniz.<span id="more-3256"></span></p>
<h1><strong><span style="font-family: Verdana;">Tarihin Tanımı</span> </strong></h1>
<p><span style="font-family: Verdana;">İnsan topluluklarının geçmişteki yaşayışlarını, kültür ve uygarlıklarını, sosyo-ekonomik yapılarını neden-sonuç ilişkisi içerisinde&nbsp;yer ve zaman göstererek inceleyen, elde ettiği bulguları, belgelere dayanarak objektif bir şekilde açıklayan sosyal bilim dalına tarih denir.</span></p>
<p><strong><span style="font-family: Verdana;">Tarihi Olaylar İncelenirken Uyulması Gereken Kurallar </span></strong></p>
<ol>
<li><span style="font-family: Verdana;">Olaylar, neden-sonuç ilişkisi içerisinde incelenmelidir.</span></li>
<li><span style="font-family: Verdana;">Olayın geçtiği yer ve zaman belirtilmelidir.</span></li>
<li><span style="font-family: Verdana;">Olayda rolü olan kişilerin katkılarının doğru olarak değerlendirilebilmesi için olayın geçtiği günün şartları göz önünde bulundurulmalıdır.</span></li>
<li><span style="font-family: Verdana;">Olayın geçtiği yerde araştırma yapılmalıdır. </span></li>
<li><span style="font-family: Verdana;">Olaylar objektif olarak değerlendirilmelidir.</span></li>
</ol>
<p><span style="font-family: Verdana;">Objektifliğin sağlanması için aşağıdaki şartlara uyulmalıdır :</span></p>
<ul>
<li><span style="font-family: Verdana;">Olayın üzerinden belli bir süre geçmelidir.</span></li>
<li><span style="font-family: Verdana;">Olay, meydana geldiği günün değer yargıları göz önüne alınarak incelenmeli, günümüzün değer yargıları ile yorumlanmamalıdır.</span></li>
<li><span style="font-family: Verdana;">Kaynak taraması yapılmalıdır.</span></li>
</ul>
<h3><strong><span style="font-family: Verdana;">Tarih Öncesi Devirler</span></strong></h3>
<p><span style="font-family: Verdana;">İnsanların yeryüzünde faaliyet göstermeye başlamasından M.Ö. 3000 yıllarında Sümerler tarafından yazının bulunmasına kadar geçen döneme Tarih Öncesi Devirler denir.</span></p>
<p><strong><span style="font-family: Verdana;">Tarih öncesi devirlerle ilgili bilinmesi gereken bazı özellikler şunlardır :</span></strong></p>
<ul>
<li><span style="font-family: Verdana;">Tarih öncesi devirlerle ilgili yazılı belgeler olmadığından insan topluluklarının bıraktığı kalıntılar kullanılarak bilgi toplanabilmiştir.</span></li>
<li><span style="font-family: Verdana;">Tarih öncesi devirler, insanların kullandıkları araç ve gereçlere göre dönemlere ayrılmıştır.</span></li>
<li><span style="font-family: Verdana;">Tarih öncesi devirlerin başlama ve bitişleri bölgelere göre farklılıklar göstermiştir.</span></li>
<li><span style="font-family: Verdana;">Tarih öncesi devirler Mısır hariç normal seyrini izlememiştir. Bunun nedeni göçler sonucunda uygarlık alanında ileri toplumların diğer toplulukları etkilemesidir.</span></li>
</ul>
<h3><strong><span style="font-family: Verdana;">Taş Devirleri</span></strong></h3>
<h5><strong><span style="font-family: Verdana;">1. Eski Taş Devri (Paleolitik) </span></strong></h5>
<p><span style="font-family: Verdana;">Yontma Taş Dönemi’ni içine alan Paleolitik Devir’de insanlar;</span></p>
<ul>
<li><span style="font-family: Verdana;">Küçük gruplar halinde avcılık ve toplayıcılıkla hayatlarını devam ettirmişlerdir. Üretim faaliyetleri başlamamıştır.</span></li>
<li><span style="font-family: Verdana;">Taştan, ağaçtan ve kemikten ilk defa araç – gereç yapımına başlamışlardır.</span></li>
<li><span style="font-family: Verdana;">Ateşi bularak ısınma, pişirme ve aydınlanmada kullanmışlardır.</span></li>
<li><span style="font-family: Verdana;">Mağaralarda yaşamışlar ve duvarlara çeşitli resimler yapmışlardır.</span></li>
</ul>
<h5><strong><span style="font-family: Verdana;">2. Yeni Taş Devri (Neolitik) </span></strong></h5>
<p><span style="font-family: Verdana;">Cilalı Taş Devri diye de adlandırılan Neolitik Devirde tarımsal faaliyetler başlamıştır. Bu gelişme sonucunda insanlar;</span></p>
<ul>
<li><span style="font-family: Verdana;">Üretici duruma geçmişler, toplayıcılıktan kurtulmuşlardır.</span></li>
<li><span style="font-family: Verdana;">Göçebelikten yerleşik hayata geçmişlerdir. Su kenarlarında köyler kurarak toplumsal hayatı başlatmışlardır.</span></li>
<li><span style="font-family: Verdana;">Ticaret faaliyetlerini başlatmışlardır.</span></li>
<li><span style="font-family: Verdana;">Hayvanları evcilleştirmişlerdir.</span></li>
<li><span style="font-family: Verdana;">Keten, kenevir gibi bitkiler yetiştirmişler ve dokumacılık faaliyetlerini başlatmışlardır.</span></li>
<li><span style="font-family: Verdana;">Yiyecek ve içeceklerini korumak için topraktan kaplar yapmışlardır. Topraktan ev eşyası yapmışlar ve seramik sanatını başlatmışlardır.</span></li>
</ul>
<h3><strong><span style="font-family: Verdana;">Maden Devirleri</span></strong></h3>
<p><span style="font-family: Verdana;">Maden Devirleri Bakır, Tunç ve Demir Devirleri şeklinde üçe ayrılır. Ateşin bulunması madenlerin kullanılmasına ortam hazırlamıştır. Demirin bulunması ve işlenmesi, insanlık tarihinde çok önemli gelişmelere ortam hazırlamıştır. </span></p>
<p><span style="font-family: Verdana;">Demirin yüksek ısıda işlenmesi sanayinin gelişmesine neden olmuştur. Tunç Devri’nde önce şehir devletleri sonra da büyük devletler kurulmuş, Demir Devri’nde ticaret hızlanmış ve toplumların birbirleriyle ilişkileri artmıştır.</span></p>
<h3><strong><span style="font-family: Verdana;">Tarih Çağları</span></strong></h3>
<p><span style="font-family: Verdana;">M.Ö. 3000’li yıllarda Sümerlerin yazıyı bulmalarıyla başlayıp günümüze kadar devam eden döneme <strong>Tarih Çağları</strong> denilmiştir.</span></p>
<p><strong><span style="font-family: Verdana;">Tarihin çağlara ayrılmasında toplumları etkileyen önemli sosyal ve ekonomik gelişmeler dikkate alınmıştır.</span></strong> <span style="font-family: Verdana;">Tarih çağları İlkçağ (M.Ö. 3000 – 375), Ortaçağ (375 – 1453), Yeniçağ (1453 – 1789), Yakınçağ (1789 – …..) şeklinde ayrılmıştır.</span></p>
<table border="0" width="100%" cellspacing="0" cellpadding="0">
<tbody>
