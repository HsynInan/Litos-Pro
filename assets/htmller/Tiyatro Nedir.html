</p>
<h1><span style="color: #ff0000">Tiyatro Nedir?</span></h1>
<p>Tiyatro, bir sahnede, seyirciler önünde oyuncuların sergilenmesi amacıyla hazırlanmış gösterilerdir. Farklı bir şekilde duyguların ve olayların hareket (jest)ve konuşmalarla anlatılmasıdır. Genel olarak temsil edilen eser anlamında da kullanılır.</p>
<p>Tiyatro, bir sahne sanatıdır. Tiyatro eseri, olayları oluş yoluyla gösterir. Bu yönüyle konuşma ve eyleme dayanan bir gösteri sanatı olarak da tanımlanabilir. Yaygın bir deyişle tiyatro; insanı, insana, insanla, insanca anlatma sanatı olarak Shakespeare’in sözüyle de ifade edilir.</p>
<p><span style="text-decoration: underline"><strong>Özellikleri:</strong></span></p>
<p><span style="color: #000000"><strong>»</strong> </span>Tiyatro, göstermeye bağlı edebi metinlerdir yani yaşanması muhtemel bir olay sahnede canlandırılır.<br>
<span style="color: #000000"><strong>»</strong> </span>Piyes adıyla da bilinir.<br>
<span style="color: #000000"><strong>»</strong> </span>Sahnede gösterilen oyun hem göze hem de kulağa hitap ettiği için etkileyicilik gücü yüksektir.<br>
<span style="color: #000000"><strong>»</strong> </span>Olay, zaman, mekan ve kişiler yapı unsurlarını oluşturur.<br>
<span style="color: #000000"><strong>»</strong> </span>Konusuna göre trajedi, dram ve komedi olarak üçe ayrılır.<br>
<span style="color: #000000"><strong>»</strong> </span>Tiyatroda günlük konuşma dili kullanılır.<br>
<span style="color: #000000"><strong>»</strong> </span>&nbsp;Gerçeğe oldukça yakındır.</p>
<h3><span style="color: #000080">Tiyatro Türleri&nbsp;</span></h3>
<p>Tiyatro eserleri müziksiz trajedi, komedi, drama ve müzikli (opera, operet, müzikal, pandomim bale, revü, skeç,tuluat) olmak üzere iki grupta toplanır. Edebi türler içinde en canlı ve yaşama en yakın olanı tiyatrodur.</p>
<p><span style="color: #000080"><strong>Trajedi:</strong></span></p>
<p>Trajedi, kişilere korku, heyecan ve acındırma telkinleriyle ders vermek amacı veren en eski tiyatro çeşididir. Şiirsel olarak yazılması ve değişmez kurallara bağlı olması sebebiyle öbür tiyatro çeşitlerinden kolayca ayrılır. Yunan tanrısı Dionysos’un şenliklerinde yapılan yarışmalarda sahnelenen oyunlarla varolagelmiştir.</p>
<p>Klasik trajediler genellikle beş perdelik oyunlardır. Eski Yunan’da başlayan bu eserler 3 veya 6 perdelik olurdu. O zamanki tiyatrolarda dekor bulunmaz, ancak sahnenin bir köşesinde olayların sebep ve sonuçlarını anlatan bir koro yer alırdı.</p>
<p>Yine klasik trajedilerde, kahramanlar, kral, kraliçe, prenses, Eski Yunan’ın tanrı ve yarı tanrıları gibi en üst tabaka kişilerden seçilirdi. Orta tabaka ve basit halk adamlarına rastlanmazdı. Kahramanları arasında geçen olaylar insanların ruhsal zayıflıklarını, tutkularını, iradeye bağlı yüce davranışlarla çakıştırırdı. Özellikle karakterlerin bir “katharsis”, yani arınma sürecinden geçmeleri gerekirdi. Bu da ancak farkında olarak ya da olmadan kahramanın büyük bir hata yapması, bu nedenle acı çekmesi ve bu süreç sonunda arınmış olarak doğru bir özü bulmasıyla olabilirdi.</p>
<p>Klasik trajedi Aristoteles tarafından kuramsallaştırılmıştır. Bu kurama göre olay, zaman ve çevrede birlik demek olan ”üç birlik kuralı” benimsenmiştir. İç içe girmiş karışık olaylar bulunmaz. Ayrıntıya girmeden tek bir olay gösterilir. Olayın ön ve son tarafları, sebepleri ve sonuçları gerektikçe konunun ağzından halka duyurulur. Buna “olay birliği” denir. Trajedi olayının bir günde (24 saat) olup bitmiş gibi gösterilmesine “zaman birliği”, tek bir şehrin belli bir köşesinde başlayan olayın yine orada bitmesine de “mekan birliği” denir.</p>
<p>Trajedilerde parlak söylevleri andıran yüksek ve asil bir üslup kullanılır. Kaba, çirkin ve niteliği düşük sözler bulunmaz. Trajedi şairleri mısralarının derin manalı ve bilgelik dolu olmasına önem vermişlerdir</p>
<p>Trajedilerde kadere, ahlak, töre ve geleneklere üstün bir değer verilmiştir. Trajedinin amacının, “insanın acılarının ifade edilerek seyircilerin ruhunda korku ve merhamet uyandırılması” olduğu kabul edilmektedir. Bazı klasik trajedi örnekleri, Aiskhylos’un Titan Prometheus’un hikâyesini anlattığı Zincire Vurulmuş Prometheus’u, Sophokles’in Kral Oidipus’u ve Euripides’in Andromakhe’ı sayılabilir.</p>
<p>Yunan ve Roma dönemi trajedilerinin kuramsallaştırdığı bu kurallar daha sonra modern tiyatroda değiştirilmiştir. Bazı oyun yazarları özellikle bu kurallarla oynayarak farklı türler yaratmıştır. Bunlara örnek olarak Bertolt Brecht ve Epik Tiyatro verilebilir.</p>
<p><strong>Komedi:</strong></p>
<p>İnsanları güldürerek eğitmeyi amaçlayan tiyatro türüdür. Her gülünç şeyin altında ders alınacak acı bir gerçeğin olduğuna inanılır.</p>
<p><span style="color: #000000"><strong>»</strong> </span>Konusunu günlük hayattan, sosyal olaylardan seçer.<br>
<span style="color: #000000"><strong>»</strong> </span>Kahramanları sıradan insanlar, eğitim görmemiş ya da sonradan görme kişilerdir.<br>
<span style="color: #000000"><strong>»</strong> </span>Üslupta kusursuzluk aranmaz, kaba sayılan hatta küfürlü sözlere yer verilir.<br>
<span style="color: #000000"><strong>»</strong> </span>Çirkin, kaba olaylar seyircinin gözü önünde işlenir.<br>
<span style="color: #000000"><strong>»</strong> </span>Üç birlik kuralına uyar.<br>
<span style="color: #000000"><strong>»</strong> </span>Komediler fars, vodvil, komedi santimantal vb. türlere ayrılır.</p>
<p>Komedi; karakter, töre, entrika gibi çeşitlere ayrılır:</p>
<p><span style="color: #000080"><strong>Karakter komedisi:</strong> </span>İnsan kişiliğinin gülünç yanlarını konu alan komedidir. Moliére’in “Cimri”, Shakespeare (Şekspir)’in “Venedik Taciri” adlı eserleri karakter komedisidir.</p>
<p><span style="color: #000080"><strong>Töre komedisi:</strong></span> Toplumun gülünç ve aksayan yönlerini gösteren komedidir. Moliére’in “Kibarlık Budalası”, Gogol’un “Müfettiş” adlı eserleri töre komedisidir.</p>
<p><span style="color: #000080"><strong>Entrika komedisi:</strong></span> Seyirciyi güldürme amacı olmadan yazılan komedi türüdür. Moliére’in “Zoraki Tabip”, Shakespeare’in “Yanlışlıklar Komedyası” adlı eserleri entrika komedisidir. Entrika komedisinin bir diğer adı da “Vodvil”dir.</p>
<p>Komedi türü 17. yüzyıldan sonra düzyazıyla yazılmaya başlanmıştır.</p>
<p>Klâsik komedinin önemli yazarları: Aristophanes (Aristofanes), Menandros (Menandros), Terentius (Terentius), Plautus (Platus), Moliére (Molyer).</p>
<p><span style="color: #000080"><strong>Drama:</strong></span></p>
<p>rajediyle komediyi bir araya getiren tiyatro türüdür Modern tiyatronun sürekli olarak aristokrat zümrenin yaşayışını veya sadece hayatın gülünç taraflarının sahneye konmasını yeterli bulmayarak hayatı birçok tarafıyla temsil etme arzusundan doğmuştur.</p>
<p>Dram, düzyazı ve şiirsel halde yazılabildiği gibi üç perdeden beş perdeye kadar olabilir. Üç birlik kuralını tamamen reddeder. İnsani temalardan çok toplumcu ve millî konuları işler. Konular da çok çeşitli olabilir. En kanlı ve çirkin ya da gerçekçi olayları seyirciye göstermekten çekinmez.</p>
<p>Konuları tarihten ve hayatın acıklı veya gülünç, çirkin veya güzel hemen her olayından alınabilen dramda kader, umut, neşe, kuşku, tasa, facia ve komik davranışlar bir arada bulunabilir. Kahramanları her sınıftan (halk – soylu ayrımı gözetmeksizin) seçilebilir. Her türlü karaktere yer verilir. Dram eserleri gerçekleri göstermeyi amaçlamışlardır.</p>
<p>Dramın ciddi ve ağırbaşlı yazılmış şekline “piyes”, duygulandırıcı ve fazla heyecan verici olanına “melodram” denir. Melodram müzikli oyun demektir, yalnız günümüzde müzik kısmı atılmıştır. Bununla birlikte yine dram türlerinden olan “feeri” ise bir masalın sahneye konulmuş şeklidir. Kahramanları cin, peri, dev gibi düşsel varlıklardır. Olayın geçtiği yer ve zaman belli değildir.</p>
<p><span style="color: #000080"><strong>Müzikli Tiyatro:</strong></span></p>
<p><span style="color: #000080"><strong>&nbsp;Opera:</strong></span> Sözlerinin tümü ya da çoğu “koro, solo, düet” biçiminde şarkılı olarak söylenen müzikli tiyatro eseridir. Oyunculara, orkestra eşlik eder.</p>
<p><span style="color: #000080"><strong>Operet:</strong> </span>Eğlenceli, hafif konulu, içinde bestesiz konuşmalar da bulunan müzikli tiyatrodur. Daha çok halk için yazılmış eserlerdir.</p>
<p><span style="color: #000080"><strong>Opera Komik:</strong></span> Operetin, yüksek sınıf için yazılmış, besteli biçimidir.</p>
<p><span style="color: #000080"><strong>Vodvil:</strong></span> Hareketli, eğlenceli bir konuya dayanan, içinde şarkılara da yer verilen hafif komedidir. Bu nedenle vodvil, bir “komedi türü” olarak da gösterilir.</p>
<p><span style="color: #000080"><strong>Bale:</strong></span> Konusu; türlü dans ve davranışlarla anlatılan müzikli, sözsüz tiyatro türüdür.</p>
<p>&nbsp;</p>
