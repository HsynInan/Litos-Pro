
<h2><span style="color: #ff0000">Ad ve Ad Soylu Sözcükler</span></h2>

<h2><a name="ad"></a><span style="color: #000080">Adlar (İsimler)</span></h2>
<p>Varlıkları ve kavramları karşılayan sözcüklerdir.</p>
<h3><span style="color: #000080">Varlıklara Verilişlerine Göre</span></h3>
<h4><span style="color: #000080">1.Cins Adlar</span></h4>
<p>Birden çok benzeri olan varlıkları karşılayan adlardır:</p>
<p><span style="color: #ff0000"><strong>Örnek:</strong></span><br>
<span style="color: #000000"><em>kitap, defter, insan, ev, elma…</em></span></p>
<h4><span style="color: #000080"><strong>2. Özel Adlar</strong></span></h4>
<p>Başka benzeri olmayan, tek olan varlıkları karşılayan adlardır:</p>
<p><strong><span style="color: #ff0000">Örnek:</span><br>
</strong><span style="color: #000000"><em>Türkiye, Ankara; Uğur, Ayşe..</em></span></p>
<h3><span style="color: #000080">Karşıladığı Varlığın Sayısına Göre</span></h3>
<h4><span style="color: #000080">1. Tekil Adlar</span></h4>
<p>Tek olan varlıkları karşılayan adlardır.</p>
<p><span style="color: #ff0000"><strong>Örnek:</strong></span><br>
<span style="color: #000000"><em>masa, kalem, silgi, peynir,su..</em></span></p>
<h4><span style="color: #000080">2. Çoğul Adlar</span></h4>
<p>Birden çok olan varlıkları karşılayan adlardır.</p>
<p><span style="color: #ff0000"><strong>Örnek:</strong></span><br>
<span style="color: #000000"><em>arabalar, evler, bardaklar, ağazlar, insanlar…</em></span></p>
<p>3. Topluluk Adları</p>
<p>”-ler” eki almadan çokluk anlamı taşıyan adlardır.</p>
<p><span style="color: #ff0000"><strong>Örnek:</strong></span><br>
<span style="color: #000000"><em>aile, ordu, alay,ulus, kafile, ekip…</em></span></p>
<h3><span style="color: #000080">Karşıladığı Varlığın Niteliğine Göre</span></h3>
<h4><span style="color: #000080">1. Somut Adlar</span></h4>
<p>Varlıkları duyular aracılığı ile kavranabilen adlardır.</p>
<p><strong><span style="color: #ff0000">Örnek:<br>
</span></strong><span style="color: #000000"><em>rüzgâr, hava, insan, soğuk, sıcak, acı, tatlı…</em></span></p>
<h4><span style="color: #000080">2. Soyut Adlar</span></h4>
<p>Varlıkları akıl, sezgi ve inanç yoluyla kavranabilen ya da kabul edilen adlardır.</p>
<p><span style="color: #ff0000"><strong>Örnek:<br>
</strong></span><span style="color: #000000"><em>rüya, kin,&nbsp; sevgi, umut, hayal…</em></span></p>
<h3><span style="color: #000080">Yansıma Adları</span></h3>
<p>Doğadaki sesleri karşılayan adlardır.</p>
<p><span style="color: #ff0000"><strong>Örnek:</strong></span><br>
<span style="color: #000000"><em>cızırtı, horultu, şırıltı, vızırtı, çın, pat..</em></span></p>
<p>Yansımalar da diğer sözcükler gibi işlem görür..</p>
<h3><span style="color: #000080">Adlarda Küçültme</span></h3>
<p>”-cik” ve ”-ceğiz” ekleri getirilerek adlara küçültme anlamı kazandırılır.</p>
<p><span style="color: #ff0000"><strong>Örnek:</strong></span><br>
<span style="color: #000000"><em>Yağmurdan sonra sokakta&nbsp;<span style="text-decoration: underline">gölcük</span> oluşmuştu.</em></span><br>
<span style="color: #000000"><em>Adamın&nbsp;<span style="text-decoration: underline">evceğizi</span> yanmıştı.</em></span></p>
<h3><span style="color: #000080">Ad Tamlamaları</span></h3>
<p>Bir adın başka bir adı tamlamasıyla oluşan sözcük öbeğine ad tamlaması denir.</p>
<p><span style="color: #ff0000"><strong>Örnek:</strong></span><br>
<span style="color: #000000"><em>kol saati, yaşamın sırları, yaz akşamının keyfi.</em></span></p>
<p>&nbsp;</p>
<h2><a name="zamir"></a><span style="color: #000080">Zamirler(Adıllar)</span></h2>
<p>Adların yerlerini tutan sözcüklere zamir denir.</p>
<p><span style="color: #ff0000"><strong>Örnek:</strong></span><br>
<span style="color: #000000"><em><span style="text-decoration: underline">Bunları</span> &nbsp;<span style="text-decoration: underline">sana</span> &nbsp;<span style="text-decoration: underline">kendi</span> anlatmış.&nbsp;</em></span><br>
<span style="font-size: 10pt">İşaret&nbsp; &nbsp; &nbsp; &nbsp;Kişi&nbsp; &nbsp; Dönüşlülük</span><br>
<span style="font-size: 10pt">Zamiri&nbsp; &nbsp; Zamiri&nbsp; &nbsp;Zamiri</span></p>
<p><span style="color: #000000"><em><span style="text-decoration: underline">Buraya</span> <span style="text-decoration: underline">bazıları</span> <span style="text-decoration: underline">nereden</span>&nbsp; gelmiş?</em></span><br>
<span style="font-size: 10pt">İşaret&nbsp; &nbsp; &nbsp; Belgisiz&nbsp; &nbsp; &nbsp;Soru<br>
Zamiri&nbsp; &nbsp; &nbsp; Zamir&nbsp; &nbsp; &nbsp; Zamiri</span></p>
<p>Adın cümledeki bütün görevlerini yapar.</p>
<p><em><span style="color: #000000"><span style="text-decoration: underline">Senin kalemini</span> getirmeyi unuttum.</span><br>
</em><span style="font-size: 10pt">İyilik öbeği(nesne)</span></p>
<p><span style="color: #000000"><em><span style="text-decoration: underline">Ben</span> , <span style="text-decoration: underline">seni</span> he zaman korudum.</em></span><br>
<span style="font-size: 10pt">özne&nbsp; &nbsp;nesne</span></p>
<h3><span style="color: #000080">Kişi (Şahıs) Zamirleri</span></h3>
<p>Adların yerlerini kişi olarak tutan sözcüklerdir.</p>
<p><strong><span style="text-decoration: underline">Tekil</span>&nbsp; &nbsp; &nbsp; &nbsp; &nbsp; &nbsp;</strong><span style="text-decoration: underline"><strong>Çoğul</strong><br>
</span>ben&nbsp; &nbsp; &nbsp; &nbsp; &nbsp; &nbsp; &nbsp; biz<br>
sen&nbsp; &nbsp; &nbsp; &nbsp; &nbsp; &nbsp; &nbsp; &nbsp;siz<br>
o&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; onlar</p>
<p>Ad durum eklerini alabilirler.</p>
<p><strong><span style="color: #ff0000">Örnek:</span><br>
</strong><span style="color: #000000"><em>ben-i,&nbsp; o-n-a,&nbsp; sen-de, biz-den.</em></span></p>
<p>Gerekli kişi zamiri kullanmazsa anlam belirsizliğinden kaynaklanan anlatım bozukluğu oluşur.</p>
<p><span style="color: #000000"><em>Kitaplarını sınıfta unutmuş.</em></span></p>
<p>cümlesinde ” senin, onun ” zamirlerinin kullanılmaması anlam belirsizliğine yol açmıştır. Çünkü ”senin kitaplarını” ya da ” onun kitaplarını ” anlam vardır cümlede.</p>
<h3><span style="color: #000080">Dönüşlülük Zamiri</span></h3>
<p>Adların yerini kişi olarak tutan ”kendi” sözcüğüne dönüşlülük zamiri denir.</p>
<p><strong><span style="text-decoration: underline">Tekil</span>&nbsp; &nbsp; &nbsp; &nbsp; &nbsp; &nbsp; <span style="text-decoration: underline">Çoğul</span></strong></p>
<p>kendim&nbsp; &nbsp; &nbsp; &nbsp; &nbsp;kendimiz<br>
kendin&nbsp; &nbsp; &nbsp; &nbsp; &nbsp; kendiniz<br>
kendi(si)&nbsp; &nbsp; &nbsp; kendileri</p>
<p>Kişi zamirlerinin yaptığı bütün görevleri yapar.</p>
<p><em><span style="color: #000000">Bu soruların hepsini <span style="text-decoration: underline">kendi</span> çözmüş.</span>&nbsp; → </em>özne yerine kullanılmıştır.<span style="font-size: 10pt"><br>
</span></p>
<p>Pekiştirme amacıyla kullanılabilir.</p>
<p><span style="color: #000000"><em>Buraya ben <span style="text-decoration: underline">kendim</span> geldim.<br>
Bu gibi olaylarla sen <span style="text-decoration: underline">kendin</span> ilgilenmelisin.</em></span></p>
<p>Bu tür kullanımlarda gereksiz sözcük kullanılmasından kaynaklanan anlatım bozukluğu olmaz.</p>
<h3><span style="color: #000080">İşaret Zamirleri</span></h3>
<p>Adların yerlerini işaret ederek tutan zamirlerdir.</p>
<p><span style="color: #000000"><em><span style="text-decoration: underline">Bu</span>, daha güzelmiş.</em></span><br>
<span style="color: #000000"><em><span style="text-decoration: underline">Şunu</span> getirir misin?</em></span><br>
<span style="color: #000000"><em><span style="text-decoration: underline">O</span>, senin çantana sığmaz.</em></span><br>
<span style="color: #000000"><em><span style="text-decoration: underline">Ötekini</span> almalısın.</em></span><br>
<span style="color: #000000"><em><span style="text-decoration: underline">Bunları</span> sana daha önce de anlattım.</em></span></p>
<p>Adların bütün görevlerini yapabilir, onlar gibi çekimlenebilirler.</p>
<h3><span style="color: #000080">Belgisiz Zamirler</span></h3>
<p>Varlıkların yerini tutmalarına rağmen hangi varlığın yerine kullanıldığı tam ve açıkça belli olmayan sözcüklere belgisiz zamir denir. “Bazıları, biri, kimi, hepsi, herkes, kimse, birçoğu, birkaçı, şey vb.” sözcükler belgisiz zamirlerdir.</p>
<p><em><span style="color: #000000">Soruların <span style="text-decoration: underline">hepsini</span> çözmüş.</span></em><br>
<em><span style="color: #000000"><span style="text-decoration: underline">Biri</span> dün seni sordu.</span></em><br>
<em><span style="color: #000000">Öğrencilerin <span style="text-decoration: underline">birkaçı</span> sınava girmemiş.</span></em><br>
<em><span style="color: #000000"><span style="text-decoration: underline">Kimileri</span>, bu konuda senin gibi düşünmüyor.</span></em></p>
<p>Belirsizlik anlamı taşıyan bir sözcük, adın yerini tuttuğu zaman belgisiz zamir olur.</p>
<h3><span style="color: #000080">Soru zamirleri&nbsp;</span></h3>
<p>Adların yerlerini soru yoluyla tutan zamirlerdir.</p>
<p><span style="color: #000000"><em>Kim okumuş?</em></span></p>
<p>– İnsanları sorar.<br>
– Her zaman soru zamiri olarak kullanılır.<br>
– Adlar gibi çekimlenebilir.</p>
<p><span style="color: #000000"><em>Ne vereceksin?</em></span></p>
<p>– Nesneleri sorar.<br>
– Adın yerini tuttuğunda soru zamiri adı belirttiğinde soru sıfatı ”Niçin?” anlamı verdiğinde soru zarfı olur.</p>
<p><span style="color: #000000"><em>Kaç aldın?</em></span></p>
<p>– Niceklikleri sorar.<br>
– Ad belirttiğinde soru sıfatı olur.<br>
– Adlar gibi çekimlenebilir.<br>
-İnsanı sormuş.</p>
<p><span style="color: #000000"><em>Hangisi senin kardeşindir?</em></span></p>
<p>– Nesneyi sormuş.</p>
<p><span style="color: #000000"><em>Hangisi yere düşüp kırıldı?</em></span></p>
<p>– Adlar gibi çekimlenebilir.Yalın durumda ancak soru sıfatı olarak kullanılabilir.</p>
<h3><span style="color: #000080">İlgi Zamiri</span></h3>
<p>Cümlede daha önce geçmiş bir ismin yerini tutan “-ki” eki ilgi zamiridir. Bu zamir kendinden önceki kelimeye bitişik yazılır.</p>
<p><span style="color: #000000"><em>Sizin<span style="text-decoration: underline">ki</span>&nbsp;dün yine işten kaçmış.</em></span><br>
(çocuğunuz) ilgi zamiri<br>
<span style="color: #000000"><em>Arabada<span style="text-decoration: underline">ki</span> eşyaları yavaşça indiriyordu.</em></span><br>
(sıfat)</p>
<p>&nbsp;</p>
<h2><a name="sifat"></a><span style="color: #000080">Sıfatlar(Ön Adlar)</span></h2>
<p>Adları niteleyen veya belirten sözcüklerdir.</p>
<p><span style="color: #ff0000"><strong>Örnek:</strong></span><br>
<span style="color: #000000"><em>mavi önlük, yeşil bahçe, sarı çiçek..</em></span></p>
<p>Sıfat her zaman addan önce gelir ve bir öbek, bir sıfat tamlaması oluşturur.</p>
<p><span style="color: #ff0000"><strong>Örnek:</strong></span><br>
<span style="color: #000000"><em>yeşlı insan, tozlu yollar, yıpranmış kitap…</em></span></p>
<p>Tek başına sıfat yoktur. Sarı, şu, beş gibi öszcükler addır, sıfat değildir.Bu sözcükler bir adı niteler ya da belirtilirse sıfat olabilir.</p>
<p><span style="color: #ff0000"><strong>Örnek:</strong></span><br>
<span style="color: #000000"><em>sarı kazak, şu ev, beş ekmek…</em></span></p>
<p>Sıfatlar adların çekim eklerini alamaz.</p>
<p>&nbsp;</p>
<h3><span style="color: #000080">A. Niteleme Sıfatları</span></h3>
<p>Adların durumlarını, renklerini, biçimlerinin nasıl olduğunu bildiren sıfatlardır.</p>
<p><strong><span style="color: #ff0000">Örnek:</span></strong><br>
<span style="color: #000000"><em>yorgun dağlar, hırçın rüzgâr, büyük köşk, kızıl toprak..</em></span></p>
<p>– Ada sorulan ”Nasıl?” sorusuna cevap verirler.</p>
<p><span style="color: #ff0000"><strong>Örnek:</strong></span><br>
<em><span style="text-decoration: underline">Görkemli çınarın</span> altında oturuyordu.<br>
(nasıl?)</em></p>
<p>&nbsp;</p>
<h3><span style="color: #000080">B. Belirtme Sıfatları</span></h3>
<p>Adları işaret, sayı, soru ve belgşsşz olarak belirten sıfatlardır.</p>
<h4><span style="color: #000080">İşaret Sıfatları</span></h4>
<p>Adları işaret yoluyla belirten sıfatlardır.</p>
<p><span style="color: #ff0000"><strong>Örnek:<br>
</strong></span><span style="color: #000000"><em><span style="text-decoration: underline">bu</span> ev, <span style="text-decoration: underline">şu</span> soru, <span style="text-decoration: underline">o</span> kitap, <span style="text-decoration: underline">öteki</span> elbise, <span style="text-decoration: underline">beriki</span> araba..</em></span></p>
<h4><span style="color: #000080">Sayı Sıfatları</span></h4>
<p>Adları sayı yönünden belirten sıfatlardır. Sayı sıfatları adları asıl sayı sıfatı, sıra sayı sıfatı, kesir üleştirme sayı sıfatı olarak belirtilir.</p>
<p><span style="color: #ff0000"><strong>Örnek:<br>
</strong></span><span style="color: #000000">bir ekmek, altı soru, 2. kat, beşinci ev, yarım ekmek, çeyrek altın, %22 zam, ikişer elma, altışar kişi…</span></p>
<p>– Sayı bildiren sözcükler adı belirtmediklerinde ad olurlar.</p>
<p><em><span style="color: #000000">Kitapların sadece <span style="text-decoration: underline">ikisini</span> alabildim.</span> </em>(altı çizili sözcük ad görevindedir.)<em><br>
<span style="color: #000000">Dün okumak için <span style="text-decoration: underline">iki</span> kitap aldım.</span>&nbsp;</em>(altı çizili sözcük sıfat görevindedir)</p>
<h4><span style="color: #000080">Belgisiz Sıfatlar</span></h4>
<p>Belirttikleri ismin özelliklerini tam olarak veremeyen sıfatlardır. Belirsizlik söz konusudur. ”Her, bir, hiçbir, birkaç, bütün, kimi, birtakım, nice, başka, birçok, tüm, az, çok, bazı…”</p>
<p><span style="color: #000000"><span style="color: #ff0000"><strong>Örnekler:</strong></span><em><span style="text-decoration: underline"><br>
Az</span> zamanda, çok işler başardık.</em></span><br>
<span style="color: #000000"><em><span style="text-decoration: underline">Her</span> insan ölümlüdür.</em></span><br>
<span style="color: #000000"><em><span style="text-decoration: underline">Bütün</span> paramı onun için harcadım.</em></span><br>
<span style="color: #000000"><em><span style="text-decoration: underline">Başka</span> kalem kullanmalısın.</em></span><br>
<span style="color: #000000"><em><span style="text-decoration: underline">Nice</span> gün oldu, dönmedi.</em></span><br>
<span style="color: #000000"><em><span style="text-decoration: underline">Kimi</span> zaman o da beni anlayamaz.<br>
</em><em><span style="text-decoration: underline">Bazıları</span> tembel olur.</em> (Belgisiz zamir)</span></p>
<h4><span style="color: #000080">Soru Sıfatları</span></h4>
<p>Varlıkları soru yoluyla belirten sıfatlardır. ”Nasıl, kaç, hangi, ne kadar, kaçıncı, kaçar, ne..”</p>
<p><span style="color: #000000"><span style="color: #ff0000"><strong>Örnekler:</strong></span><em><span style="text-decoration: underline"><br>
Nasıl</span> bir araba bakmıştınız?</em></span><br>
<span style="color: #000000"><em><span style="text-decoration: underline">Kaç</span> öğrenci ödevini yapmadı?</em></span><br>
<span style="color: #000000"><em>Bu bilgiyi <span style="text-decoration: underline">hangi</span> kitaptan öğrendin?</em></span><br>
<span style="color: #000000"><em><span style="text-decoration: underline">Ne kadar</span> elma yedin?</em></span><br>
<span style="color: #000000"><em><span style="text-decoration: underline">Kaçıncı</span> koltuk size ayrılmıştı?</em></span><br>
<span style="color: #000000"><em>Yarışmayı <span style="text-decoration: underline">kaçar</span> puanla bitirdiniz?</em></span><br>
<span style="color: #000000"><em>Daha önce <span style="text-decoration: underline">ne</span> iş yapıyordun?</em></span></p>
<h3><span style="color: #000080">C. Sıfat Tamlaması</span></h3>
<p>Bir sıfatla adın oluşturduğu sözcük öbeğidir.</p>
<p><span style="color: #ff0000"><strong>Örnek:</strong></span><br>
<span style="color: #000000"><em>hırçın dalgalar, alın teri kokan tarlalar, üç kişi, kaçıncı soru..</em></span></p>
<p>&nbsp;</p>
<h2><a name="zarf"></a><span style="color: #000080">Zarflar (Belirteçler)</span></h2>
<p>Eylemlerin, sıfatların ya da bir başka zarfın anlamını belirten sözcüklerdir. Zarflar, bir başka sözcüğü zaman, nitelik(durum), nicelik, yer-yön, soru yönünden belirtirler.</p>
<h3><span style="color: #000080">Durum Zarfları</span></h3>
<p>Fiilleri ya da fiilimsileri nitelikleri yönünden belirten zarflardır.</p>
<p><span style="color: #ff0000"><strong>Örnekler:</strong></span><br>
<span style="color: #000000"><em><span style="text-decoration: underline">Ağır ağır</span> çıkacaksın bu merdivenlerden.<br>
<span style="text-decoration: underline">Akıllıca</span> davrandığı için onu kutlarım.</em></span></p>
<p>Bunlara hâl zarfları da denir. Eylemde ya da eylemsiye sorulacak ”Nasıl?” sorusuna cevap verirler.</p>
<p><span style="color: #000000"><em>Sınavı kazanmak için düzenli çalışıyordu.</em></span>( Nasıl çalışıyordu? Düzenli)<br>
<em><span style="color: #000000">Tatlı tatlı <span style="text-decoration: underline">sohbet ederek</span> gidiyorlardı.</span> (Nasıl?)</em></p>
<p><strong>Unutmayalım ki ”Nasıl?” sorusu ada sorulduğunda cevap veren sözcük ya da sözcük öbeği niteleme sıfatı, eylem&nbsp; ve eylemsiye&nbsp; sorulduğunda&nbsp; cevap veren sözcük ya da sözcük öbeği durum zarfıdır.</strong></p>
<p><span style="color: #000000"><em>Çocuk annesine <span style="text-decoration: underline">ilginç sorular</span> sordu.</em></span>( Burada ki ”nasıl?” sorusu&nbsp; sorular sözcüğüne sorulmuştur ve ilginç&nbsp; sözcüğü sıfat görevindedir)<br>
<span style="color: #000000"><em>Bu olaylar ona&nbsp;</em><em><span style="text-decoration: underline">ilginç görünüyordu.</span> </em></span>( Burada ki ”nasıl?” sorusu&nbsp; görünüyordu sözcüğüne sorulmuştur ve ilginç&nbsp; sözcüğü zarf görevindedir<em>)</em></p>
<h3><span style="color: #000080">Zaman Zarfları</span></h3>
<p>Eyleme, eylemsiye ve yüklem durumundaki sözcüğe sorulan ” Ne zaman?” sorusuna cevap verir.</p>
<p><span style="color: #000000"><span style="color: #ff0000"><strong>Örnekler:</strong></span><em><br>
Bu konu hakkında düşünüldüğünde haklı olduğu anlaşılır.<br>
Düzenli çalıştı mı başarılı olur.<br>
Yarın dershanede öğretmeni görmeliyim.</em></span></p>
<h3><span style="color: #000080">Yer- Yön Zarfları</span></h3>
<p>Eylemleri ve eylemsileri yer- yön bakımından belirten zarflardır.</p>
<p><span style="color: #000000"><strong>– </strong></span>Yeryön zarfları her zaman yalın halde bulunur.</p>
<p><span style="color: #000000"><em><br>
Arabayı<span style="text-decoration: underline"> ileri</span> park etmişti.<br>
Öğrenciler teneffüste <span style="text-decoration: underline">aşağı</span> indi.</em></span></p>
<h3><span style="color: #000080">Nicelik (Miktar, Azlık-Çokluk) Zarfları</span></h3>
<p>Fiillerin, fiilimsilerin, sıfatların ya da başka zarfların anlamlarını ölçü yönünden tamamlayan, nicelik yönünden belirten zarflardır.</p>
<p><span style="color: #000000"><span style="color: #ff0000"><strong>Örnekler:</strong></span><em><br>
Dün akşamki yemekten<span style="text-decoration: underline"> hiç</span> kalmamıştı.</em></span><br>
<span style="color: #000000"><em><span style="text-decoration: underline">Oldukça</span> başarılı bir öğrenci.</em></span><br>
<span style="color: #000000"><em>Şiiri <span style="text-decoration: underline">en</span> güzel o okumuştu.</em></span></p>
<p>– Bu zarflar ” Ne kadar?” , ”Ne miktarda?”, ”Ne ölçüde?”, ”Kaçıncı?” , ”Kaçta kaç?” gibi sorulara cevap verir.</p>
<p><span style="color: #000000"><em>Son zamanlarda buraya <span style="text-decoration: underline">az</span> uğruyordu.&nbsp;</em>(Ne kadar?)</span></p>
<p>– Nicel öğe, nicelik bildiren sözcük ya da sözlerdir. Anlatımla ilgili sorular da sorulabilir.</p>
<p>– Azlık- Çokluk (miktar) bildiren her sözcük, nicelik zarfı olarak kullanılabilir.</p>
<p><span style="color: #000000"><em>Buranın insanları&nbsp;<span style="text-decoration: underline">pek</span> tanımıyordu.</em></span></p>
<p>– Kimi zarflar derece gösterir. Bu dereceler ”kadar” , ” gibi”, ”daha”, ”en”, ”çok”, ”fazla” , ”az” gibi sözcüklerle değişik görevlerdeki sözcüklere kazandırılabilir.</p>
<p><span style="color: #000000"><em>Ayşe sınava Ahmet’ten&nbsp;<span style="text-decoration: underline">daha çok</span></em> çalışmıştı.</span></p>
<h3><span style="color: #000080">Soru Zarfları</span></h3>
<p>Eylemleri ve eylemsileri soru yönünden belirten zarflardır.</p>
<p><em><span style="color: #000000">Niçin geldin?</span><br>
</em>(Her zaman&nbsp; soru zarfıdır.)</p>
<p><em><span style="color: #000000">Ne bakıyorsun?</span><br>
</em>(”Niçin” anlamı&nbsp; verdiğinde soru zarfı olur.)</p>
<p><em><span style="color: #000000">Nasıl çalışıyorsun?</span><br>
</em>(Eylemi ya da eylemsiyi sorduğunda soru zarfı olur.)</p>
<p>– Soru bildiren sözcük ya da söz + eylem ya da eylemsi.</p>
<p><strong>Zaman Sorusu:&nbsp;</strong>Ne zaman?<br>
<strong>Durum Sorusu:&nbsp;</strong>Nasıl?<br>
<strong>Yer – Yön Sorusu:&nbsp;</strong>Sorusu yoktur.</p>
<p>&nbsp;</p>
<h2><a name="edat"></a><span style="color: #000080">Edatlar (İlgeçler)</span></h2>
<p>Genellikle tek başlarına net bir anlamları olmayan, cümle kurmaya yarayan, anlam ilgisi kuran sözcüklerdir.</p>
<h3><span style="color: #000080">A. Öbek Oluşturanlar</span></h3>
<h4><span style="color: #000080">1.Gibi</span></h4>
<p>Birlikte kullanıldığı sözcüğe, benzetme, tahmin, olasılık veya hemen yapılma anlamları katar.</p>
<p><span style="color: #000000"><span style="color: #ff0000"><strong>Örnekler:</strong></span><em><span style="text-decoration: underline"><br>
Dağ gibi</span> adamdı.</em></span><br>
<span style="color: #000000"><em>Bu aralar <span style="text-decoration: underline">yorgun gibi</span> görünüyorsun.</em></span></p>
<h4><span style="color: #000080">2.Kadar</span></h4>
<p>Eşitlik anlamı verir. Kendinden önceki ad yada ad soylu sözcükle öbek oluşturur. Bu öbekler farklı görevlerde kullanılabilir.</p>
<p><span style="color: #000000"><em><span style="text-decoration: underline">Onun kadar</span> başarılı biriydi.<br>
Konulara <span style="text-decoration: underline">sabaha kadar</span> çalıştı.</em></span></p>
<h4><span style="color: #000080">3.İçin</span></h4>
<p>Neden ya da amaç anlam verir. Kendinden önceki ad soylu sözcük ya da sözle öbek oluşturur.</p>
<p><span style="color: #000000"><span style="color: #ff0000"><strong>Örnekler:</strong></span><em><br>
Bu kitapları <span style="text-decoration: underline">senin için</span> ayırdım.</em></span><br>
<span style="color: #000000"><em>Düzenli <span style="text-decoration: underline">çalıştığı için</span>&nbsp; başarılı oldu.</em></span><br>
<span style="color: #000000"><em>Bir şeyler <span style="text-decoration: underline">almak için</span> dışarıya çıktı.</em></span></p>
<h4><span style="color: #000080">4.İle</span></h4>
<p>“İle” edatı cümleye; araç, birliktelik, neden veya durum anlamı kazandırır.</p>
<p><strong>NOT</strong> “İle” edatı, “-le / -la” şeklinde kelimeye bitişik olarak da yazılabilir.</p>
<p><span style="color: #000000"><span style="color: #ff0000"><strong>Örnekler:</strong></span><em><br>
Kapıyı <span style="text-decoration: underline">anahtarla</span> açmış.</em> (araç)</span><br>
<span style="color: #000000"><em>&nbsp;İstanbul’a <span style="text-decoration: underline">otobüsle</span> gittim. </em>(araç)</span><br>
<span style="color: #000000"><em><span style="text-decoration: underline">&nbsp;Arkadaşları ile</span>sinemaya gitmiş.</em> (birliktelik)</span><br>
<span style="color: #000000"><em><span style="text-decoration: underline">&nbsp;Derenin taşması ile</span> köy sular altında kaldı. </em>(neden / sebep)</span><br>
<span style="color: #000000"><em>Gösteriyi <span style="text-decoration: underline">ilgi ile</span> izledik. </em>(durum)</span></p>
<h4><span style="color: #000080">5.Dolayı, Ötürü, Yüzünden</span></h4>
<p>Neden bildiren edatlardır. Kendilerinden önce gelen sözcükle “-den dolayı”, “-den ötürü” şeklinde öbekleşerek kullanılırlar.</p>
<p><span style="color: #000000"><span style="color: #ff0000"><strong>Örnekler:</strong></span><em><span style="text-decoration: underline"><br>
Çalışmadığından ötürü</span> kaybetti.</em> (neden / sebep)</span><br>
<span style="color: #000000"><em><span style="text-decoration: underline">&nbsp;Sizi görmediğinden dolayı</span> üzülüyordu.</em> (neden / sebep)</span><br>
<span style="color: #000000"><em>Biz bu kötü günleri benim <span style="text-decoration: underline">densizliğim yüzünden</span> yaşamıştık. </em>(neden / sebep)</span></p>
<h4><span style="color: #000080">6.Üzere</span></h4>
<p>Amaç, zamanda yaklaşma ve koşul anlamları verir. Kendinden önceki ad ya da ad soylu sözcük ve sözlerle öbek oluşturur. Bu öbekler farklı görevlerde kullanılabilir.</p>
<p><span style="color: #000000"><span style="color: #ff0000"><strong>Örnekler:</strong></span><em><br>
Müzakere bitince evde <span style="text-decoration: underline">buluşmak üzere</span> ayrıldılar.<br>
Akşama <span style="text-decoration: underline">geri vermek üzere</span> bu kitabı alabilirsin.</em></span></p>
<h4><span style="color: #000080">7.Karşı&nbsp;</span></h4>
<p>Yönelme anlamı verir. Kendinden önceki ad ya da ad soylu sözcüklerle öbek oluşturur.bu öbekler farklı görevlerde kullanılabilir.</p>
<p><span style="color: #000000"><span style="color: #ff0000"><strong>Örnekler:</strong></span><em><br>
Bahçeye<span style="text-decoration: underline"> karşı</span> oturduk.</em></span><br>
<span style="color: #000000"><em>Bir ölüm haberine <span style="text-decoration: underline">karşı</span> ben içimde bin ezinti duydum.</em></span><br>
<span style="color: #000000"><em>Edebiyata <span style="text-decoration: underline">karşı</span> sizde ilk alaka nasıl başladı.</em></span></p>
<h4><span style="color: #000080">8.Göre</span></h4>
<p>“-e göre” şeklinde kullanıldığında edat olur, karşılaştırma ve görelik anlamı katar.</p>
<p><span style="color: #000000"><span style="color: #ff0000"><strong>Örnekler:</strong></span><em><br>
Bana <span style="text-decoration: underline">göre</span> bu iş olmayacak.&nbsp;</em></span><br>
<span style="color: #000000"><em>&nbsp;Ona <span style="text-decoration: underline">göre</span> bu daha çalışkan.</em></span></p>
<h4><span style="color: #000080">9.Beri</span></h4>
<p>Zamanda ve yerde başlangıç anlamı verir. Kendinden önceki ad ya da ad soylu sözlerle öbek oluşturur.</p>
<p><span style="color: #000000"><em>Altı ayı aşkın bir zamandan <span style="text-decoration: underline">beri</span> bu yolculuğa hazırlanıyordu.</em></span></p>
<h4><span style="color: #000080">10.Önce, Sonra</span></h4>
<p>Zaman anlamı verirler. Kendinden önceki ad ya da ad soylu sözlerle öbek oluşturur.</p>
<p><span style="color: #000000"><em>Ahmet Hamdi Tanpınar <span style="text-decoration: underline">her şeyden önce</span> bir gül şairidir.</em></span><br>
<span style="color: #000000"><em>Çocuk <span style="text-decoration: underline">öksürdükten sonra</span> ağlamaya başladı.</em></span></p>
<h4><span style="color: #000080">11.Doğru</span></h4>
<p>”-e doğru” şeklinde kullanıldığında edat olur, yönelme bildirir.</p>
<p><span style="color: #000000"><span style="color: #ff0000"><strong>Örnekler:</strong></span><em><span style="text-decoration: underline"><br>
Eve doğru</span> giderken ona rastladım.&nbsp;</em></span><br>
<span style="color: #000000"><em>Araba <span style="text-decoration: underline">üzerimize doğru</span> geliyor.&nbsp;</em></span><br>
<span style="color: #000000"><em>Kuşlar <span style="text-decoration: underline">güneşe doğru</span> uçuyorlar.</em></span></p>
<h3><span style="color: #000080">B. Tek Başlarına Edat Olanlar</span></h3>
<h4><span style="color: #000080">1. Sanki</span></h4>
<p>Benzetme anlamı verir.</p>
<p><span style="color: #000000"><em>Çevremde herkes gidince <span style="text-decoration: underline">sanki</span> dağbaşında kalmışım sandım.</em></span></p>
<h4><span style="color: #000080">2. Yalnız</span></h4>
<p>Sadece anlamı verdiğinde edat olur.</p>
<p><span style="color: #000000"><em>Bu soruları <span style="text-decoration: underline">yalnız</span> o çözebiliyordu.</em></span></p>
<h4><span style="color: #000080">3. Diye</span></h4>
<p>Neden- Sonuç ve amaç anlamı verir.</p>
<p><span style="color: #000000"><em>Hediye almadım <span style="text-decoration: underline">diye</span> bana darılmış.</em></span><br>
<span style="color: #000000"><em>Biraz hava alalım <span style="text-decoration: underline">diye</span> pikniğe gidiyoruz.</em></span></p>
<h4><span style="color: #000080">4. Sadece</span></h4>
<p>Sıralama ve özgürlük anlamı verir.</p>
<p><span style="color: #000000"><em>Bir işi başarmak istiyorsanız <span style="text-decoration: underline">sadece</span> azimli olmalısınız.</em></span></p>
<p>&nbsp;</p>
<h2><a name="baglac"></a><span style="color: #000080">Bağlaçlar</span></h2>
<p>Tek başına belirgin bir anlamı olmayan, eş görevli sözcük ve sözlere ayrıca cümleleri bağlamaya yarayan sözcüklerdir.</p>
<h3><span style="color: #000080">A. Açıklama Bağlaçları</span></h3>
<p>Yani, Demek ki, öyleyse, kısaca, şu halde, hal böyleyken…</p>
<p><span style="color: #000000"><span style="color: #ff0000"><strong>Örnekler:</strong></span><em><br>
Rıza Efendi de belki bu yüzden<span style="text-decoration: underline"> yani</span> perde niçin açılmıyor, diye sinirleniyor.<br>
Sınavda başarılı olamamış <span style="text-decoration: underline">demek ki</span> konulara iyi çalışmamış.</em></span></p>
<h3><span style="color: #000080">B. Karşılaştırma Bağlaçları</span></h3>
<p>Ha … ha, ister … ister, gerek … gerek, olsun … olsun, hem …&nbsp; hem, ya … ya da, ne … ne.</p>
<p><span style="color: #000000"><span style="color: #ff0000"><strong>Örnekler:</strong></span><em><span style="text-decoration: underline"><br>
Ha</span> geldi <span style="text-decoration: underline">ha</span> gelecek.</em></span><br>
<span style="color: #000000"><em><span style="text-decoration: underline">İster</span> gitsin<span style="text-decoration: underline"> ister</span> kalsın.</em></span><br>
<span style="color: #000000"><em><span style="text-decoration: underline">Gerek</span> nazımda <span style="text-decoration: underline">gerek</span> nesirde başarılı eserler vermiş.</em></span><br>
<span style="color: #000000"><em><span style="text-decoration: underline">Ya</span> gelinir <span style="text-decoration: underline">ya</span> gelinmez.</em></span><br>
<span style="color: #000000"><em>Kadın <span style="text-decoration: underline">olsun</span> erkek <span style="text-decoration: underline">olsun</span> her ikisi de aile için önemli.</em></span></p>
<h3><span style="color: #000080">C. Sıralama Bağlaçları</span></h3>
<p>İle, ve.</p>
<p><span style="color: #000000"><em>Odun <span style="text-decoration: underline">ile</span> kömür almayı unutmayın!</em></span><br>
<span style="color: #000000"><em>Ali, Ayşe <span style="text-decoration: underline">ve</span> Ahmet sınava girmedi.</em></span></p>
<h3><span style="color: #000080">D. Neden – Sonuç Bağlaçları</span></h3>
<p>Zira, çünkü, bu nedenle.</p>
<p><span style="color: #000000"><span style="color: #ff0000"><strong>Örnekler:</strong></span><em><br>
Ben şimdi sizin fikrinizi eleştirmeyeceğim <span style="text-decoration: underline">çünkü</span> bu faydasız.</em></span><br>
<span style="color: #000000"><em>Bu şekilde konuşmaktan vazgeçin <span style="text-decoration: underline">zira</span> insanların tepkisini çekebilirsiniz.</em></span></p>
<h3><span style="color: #000080">E. Karşıtlık Bağlaçları</span></h3>
<p>Ancak, fakat, ama, yalnız, lakin, halbuki, oysa.</p>
<p><span style="color: #000000"><span style="color: #ff0000"><strong>Örnekler:</strong></span><em><br>
Bu büyüklük değil <span style="text-decoration: underline">ancak</span> mertçe bir davranıştır.<br>
El fenerim de çantanın üstündeymiş <span style="text-decoration: underline">fakat</span> onu görememiştim.<br>
Para kazanmayı hiç sevmiyordu <span style="text-decoration: underline">ama</span> hesapsız harcamaya da bayılıyordu.</em></span></p>
<h3><span style="color: #000080">F. Pekiştirme Bağlaçları</span></h3>
<p>Hem de, üstelik, hatta, ki, de..</p>
<p><span style="color: #000000"><span style="color: #ff0000"><strong>Örnekler:</strong></span><em><br>
Ankara’yı sever misin? – <span style="text-decoration: underline">Hem de</span> nasıl.</em></span><br>
<span style="color: #000000"><em>Bunlar çok sağlam <span style="text-decoration: underline">hatta</span> en sağlamlarıdır.</em></span><br>
<span style="color: #000000"><em>Kapağı kaldırmış <span style="text-decoration: underline">ki</span> sandık bomboş.</em></span><br>
<span style="color: #000000"><em><span style="text-decoration: underline">Üstelik</span> ahbap olmak için Hristiyanı Müslümana üstün tutmuyorlardı.</em></span></p>
<h2><a name="unlem"></a><span style="color: #000080">Ünlemler</span></h2>
<p>Seslenmeye ve çeşitli duyguları dile getirmeye yarayan, tek başlarına belirgin bir anlamı olmayan sözcüklerdir.</p>
<h3><span style="color: #000080">A. Seslenme Ünlemleri</span></h3>
<p>Ey, hey, hişt…</p>
<p><span style="color: #000000"><span style="text-decoration: underline">Hey!</span> Ne yapıyorsunuz burada?</span></p>
<h3><span style="color: #000080">B. Duygu Ünlemleri</span></h3>
<p>Ah, vah, ah, öf..</p>
<p><span style="color: #000000">Vah! Kadıncağız nasıl da düştü.</span></p>
<h3><span style="color: #000080">C. Ses Halinde Ünlemler</span></h3>
<p><span style="color: #333333">Ooo, aaa, e…</span></p>
<p><span style="color: #000000"><em>Ooo! Çoktan işi bitirdim.</em></span></p>
</div>