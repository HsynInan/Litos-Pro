<div class="post-body entry-content" id="post-body-754174542038020720" itemprop="description articleBody">
<a name="more"></a><b>1. Selim Akıl:</b> Kur'an'a göre insan aklıyla doğru bilgiye ulaşabilir, hatta aklıyla Allah'ın varlığının bilgisini bulabilir. İslam dininde aklın kendinden beklenen işlevleri görebilmesi için akl-ı selim olması gerekir. Selim akıl, insanın doğru karar vermesini sağlayan, herhangi bir olumsuzluktan veya ortamın kötülüğünden etkilenmeyen, yaratılışındaki temizliğini ve safiyetini koruyan akıldır. İnsanın hayır ile şerri ayırabilmesi ve hayrı tercih etmesi selim akılla olur.<br>
<span style="color: #f3f3f3;">www.huseyinarasli.com</span><br>
<b>2. Sadık Haber:</b> Sadık haber, vahyi ve peygamberlerden gelen haberlerin tamamını kapsar. <b>Vahiy;</b> Allah’ın (c.c.) melek aracılığıyla peygamberlere, peygamberlerin de insanlara bildirdiği ilahî bilgilerdir. Dinin ilkeleri tamamıyla haber türü bilgilere dayanır. Bu haberler, güvenilir bir melek ve peygamber tarafından getirildiği için doğru ve kesindir. Sadık haberler, mütevatir haber ve peygamberlerden gelen haber olmak üzere iki kısımdır.<br>
<span style="color: #f3f3f3;">www.huseyinarasli.com</span><br>
&nbsp; &nbsp; &nbsp;<b>a) Mütevatir Haber:</b> Yalan üzere birleşmeleri aklen mümkün olmayan toplulukların aktara geldiği haberlere mütevatir haber denir. Bu haberler nesilden nesile kesintisiz nakledilen haberlerdir. Allah’tan (c.c.) gelen vahiy yani Kur’an-ı Kerim, mütevatir şekilde bizlere ulaşmıştır.<br>
<br>
&nbsp; &nbsp; &nbsp;<b>b) Peygamberlerden Gelen Haber:</b> Peygambere Cebrail (a.s.) vasıtasıyla Allah’tan (c.c.) gelen bilgilerdir. Son peygamber Hz. Muhammed’den (s.a.v.) bize ulaşan haberler hem Kur’an-ı Kerim’i hem de sünneti içerir. Hz. Peygamber kendisine gelen vahyi insanlara tebliğ etmiş ve sünnetiyle örnek olmuştur. Sünnet de bu bakımdan Müslümanlar için bilgi kaynağıdır.<br>
<span style="color: #f3f3f3;">www.huseyinarasli.com</span><br>
Vahiy insanın akıl ve duyularla bilemeyeceği alanlarda bizi bilgilendirir. İnanç esasları, ibadetler, ahlak ilkeleri ve sosyal ilişkiler yanında yaratılış ve ahiret hayatı hakkında da bilgiler verir. Evrenin yaratılışı ve varlıklar hakkında açıklamalar yapar. Ayrıca vahiy, akıl ve duyularla elde edilen bilgiler hususunda insana rehberlik eder.<br>
<span style="color: #f3f3f3;">www.huseyinarasli.com</span><br>
<b>3. Salim Duyu Organları:</b> İnsan; görme, duyma, tat alma, dokunma ve koklama duyularıyla bilgi edinir. Kur'an insanları doğayı gözlemlemeye, yaratılan güzellikleri görmeye, evrendeki düzeni fark etmeye davet ederek insanın bunlar üzerine düşünmesini ve doğru bilgiye ulaşmasını ister. Duyularını ve aklını kullanmayanları ise "Onlar sağırlar, dilsizler ve körlerdir." (Bakara, 18.) diyerek kınar.<br>
