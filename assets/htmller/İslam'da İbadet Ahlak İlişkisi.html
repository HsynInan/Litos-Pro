<div class="post hentry uncustomized-post-template" itemprop="blogPost" itemscope="itemscope" itemtype="http://schema.org/BlogPosting">
<meta content="6276646898866609909" itemprop="blogId">
<meta content="1408549146642033432" itemprop="postId">
<a name="1408549146642033432"></a>
<h3 class="post-title entry-title" itemprop="name">
İslam'da İbadet Ahlak İlişkisi
</h3>
<div class="post-header">
<div class="post-header-line-1"></div>
</div>
<div class="post-body entry-content" id="post-body-1408549146642033432" itemprop="description articleBody">
<a name="more"></a>• İbadetler, insanları ruhen olgunlaştırır, kötü yönelişlerini engeller ve onları ahlaken yükseltir.<br>
<br>
• İbadetler insanı Allah’a (c.c.) yaklaştırır. Allah’a (c.c.) yönelen ve O’nun ölçülerini hayatında uygulamaya çalışan insan, bu tutumuyla yüce Allah ile arasındaki bağı güçlendirmiş olur.<br>
<span style="color: #f3f3f3;">www.huseyinarasli.com</span><br>
•&nbsp;İbadet aynı zamanda kulun Allah’a (c.c.) olan şükrünün bir göstergesidir.<br>
<span style="color: #f3f3f3;">www.huseyinarasli.com</span><br>
• İnsan, bu dünyanın karmaşası içinde çeşitli sıkıntılarla karşılaşır. Allah’a (c.c.) ibadet eden bir mümin, böylesi durumlarda metanetini yitirmez. Bunun Allah’ın (c.c.) bir imtihanı olduğunu bilir, sabreder ve zorluklarla mücadele eder.<br>
<br>
• İbadet, kulluğun bir gereğidir. Sadece zor anlarda başvurulan bir sığınma kapısı olarak görülmemelidir. İbadetin insanın iç dünyasına olumlu katkısı devamlılığıyla mümkündür.<br>
<br>
• Kişi, ibadet sayesinde kendini daha iyi tanır ve güçlü bir karakter sahibi olur. Kötülüklerden arınarak olgunlaşır.<br>
<span style="color: #f3f3f3;">www.huseyinarasli.com</span><br>
• İbadetler insana sorumluluk bilinci kazandırır. Olgun insan sorumluluk bilinciyle hareket eder. Örneğin beş vakit namaz kılan Müslüman zamanı planlar ve onu verimli kullanmayı öğrenir.<br>
<br>
• Zekât ve sadaka ibadeti sayesinde insan başkalarının derdiyle dertlenmeyi, bollukta da darlıkta da ihtiyaç sahiplerini gözetmeyi öğrenmiş olur.<br>
<br>
• Hac ve kurban ibadeti de birlikte hareket etme ve sosyal yardımlaşma açısından kişinin sorumluluk duygusunun gelişmesine katkı sağlar.<br>
<span style="color: #f3f3f3;">www.huseyinarasli.com</span><br>
• İbadetler toplumun kaynaşmasına katkı sağlar. Birçok ibadet bu birlik ve beraberliği sağlamaya yöneliktir. Namazlarını cemaatle kılmaya devam eden, camide sürekli bir araya gelen Müslümanlar birbirlerinin sevinç ve kederlerini paylaşma imkânı bulur.<br>
<br>
• Ramazan ve kurban bayramlarında toplumun her kesiminden insanlar bayram namazı için camilere koşarlar. Namaz sonrasında birbirleriyle bayramlaşırlar. Bu günlerde dargınlar barışır, büyükler ve hastalar ziyaret edilir. Birliktelik ve kaynaşma bayramlarda zirveye çıkar.<br>
<span style="color: #f3f3f3;">www.huseyinarasli.com</span><br>
•&nbsp;Hac ibadeti farklı ırk, dil, ülke ve renklerden Müslümanları bir araya getirir. Hac esnasında makam, mevki ve statü farkı ortadan kalkar. Bu yönüyle hac ibadeti, makam, mevki ve zenginlikten kaynaklanan kibir ve gururun yanlışlığının fark edilmesini sağlar.<br>
<br>
• Ramazan ayı; mukabele, iftar, teravih, bayramlaşma gibi ibadetlerle komşuluk ve akrabalık bağlarını güçlendirir. Ramazanda oruç tutarak gün boyu aç ve susuz kalan bir insan, açlığın ve susuzluğun zorluğunu fark eder. Bu sıkıntıları yaşayan insanları görmezden gelmez ve onların yardımlarına koşar.<br>
<br>
•&nbsp;Kurban ibadetiyle insan Allah’a (c.c.) olan bağlılığını gösterir.<br>
