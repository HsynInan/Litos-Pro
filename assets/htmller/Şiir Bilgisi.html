</p>
<h1><span style="color: #000080">Şiir Bilgisi</span></h1>
<p></p>

<h2><a name="nazimbirimi"></a><strong><span style="color: #000080">1. Nazım Birimi</span></strong></h2>
<p>Şiiri oluşturan mısra kümelerine nazım birimi denir. Mısra, beyit, dörtlük, bent gibi yapı birliklerinin her biri birer nazım birimidir.</p>
<h3><span style="color: #000080">Dize (Mısra) Nedir?</span></h3>
<p>Şiirde her satıra <strong><span style="color: #000000">dize (mısra)</span></strong>” denir. Arapça kökenli bir sözcük olan “<strong><span style="color: #000000"><em>mısra</em></span></strong>”nın Türkçedeki karşılığı “<strong><em><span style="color: #000000">dize</span></em></strong>”dir. Dize, şiirin temel birimidir. Bütün şiirler dizelerden meydana gelir. Bir dize, nesirdeki cümlenin karşılığı sayılır.</p>
<p>Bir şiire bağlı olmayan ve başlı başına bir anlamı olan dizelere “<strong><em><span style="color: #000000">mısra-ı âzâde (bağımsız dize)</span></em></strong>” denir. Gerek bir şiire bağlı gerekse bağımsız nitelikte olan öz ve güzel anlamlı, kolayca ezberlenip hatırlanabilen, sağlam kurulmuş dizelere “<span style="color: #000000"><strong><em>seçkin dize</em></strong></span>” anlamında “<strong><em><span style="color: #000000">mısra-ı berceste</span></em></strong>” veya “<strong><em><span style="color: #000000">şah mısra</span></em></strong>” denir. Halk şairleri dize için genellikle “<span style="color: #000000"><strong><em>satır</em></strong></span>” terimini kullanır. Bir beytin birinci dizesine “<strong><em><span style="color: #000000">üst satır</span></em></strong>”, ikinci dizesine ise “<span style="color: #000000"><strong><em>alt satır</em></strong></span>” denir.</p>
<p>Mehmet Akif Ersoy’a ait olan “<span style="color: #333333"><strong><em>İstiklal Marşı</em></strong></span>“mıza ait olan bölüm&nbsp; 4 dizeden oluşmuştur.</p>
<p><em><span style="color: #000000">Korkma, sönmez bu şafaklarda yüzen al sancak;</span></em><br>
<em><span style="color: #000000">Sönmeden yurdumun üstünde tüten en son ocak.</span></em><br>
<em><span style="color: #000000">O benim milletimin yıldızıdır, parlayacak;</span></em><br>
<em><span style="color: #000000">O benimdir, o benim milletimindir ancak.</span></em></p>
<p>&nbsp;</p>
<h3><span style="color: #000080">Beyit Nedir?</span></h3>
<p>Aynı ölçüde olan, anlamca bir bütünlük oluşturan ve iki dizeden oluşan nazım birimidir. Beyit birim divan şiiri nazım şekillerinde (gazel, kaside, mesnevi vb.) kullanılır.</p>
<p><span style="color: #000000"><em>Ehl-i dildür diyemem sînesi sâf olmayana</em></span><br>
<span style="color: #000000"><em>Ehl-i dil birbirini bilmemek insaf değil</em></span></p>
<p><strong><span style="color: #000080">Günümüz Türkçesi ile</span></strong></p>
<p><em><span style="color: #000000">Bağrı temiz olmayana gönül ehlidir diyemem.</span></em><br>
<em><span style="color: #000000">Gönülden anlayanların birbirini anlamaması insafa sığmaz.</span></em></p>
<h3><span style="color: #000080">Dörtlük Nedir?</span></h3>
<p>Dört mısralık nazım birimidir. İslam öncesi Türk şiirinde, halk şiirinde ve günümüz şiirinde sıkça kullanılan bir nazım birimidir.</p>
<p><span style="color: #000000"><em>Ela gözlerine kurban olduğum!</em></span><br>
<span style="color: #000000"><em>Yüzüne bakmaya doyamadım ben.</em></span><br>
<span style="color: #000000"><em>İbret için gelmiş derler cihana,</em></span><br>
<span style="color: #000000"><em>Noktadır benlerin sayamadım ben</em></span><br>
<strong>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Asık Ömer</strong></p>
<p>&nbsp;</p>
<h3><span style="color: #000080">Kıt’a Nedir?</span></h3>
<p>Kıt’a bir edebiyat terimi olarak genellikle iki veya iki beyitten uzun, matla ve mahlas beyti olmayan bir nazım biçiminin adıdır. Bir başka ifadeyle kıt’alar kasîde ve gazel gibi musarra (İki dizesi de kafiyeli olan beyit) bir beyitle başlamayan ve mahlas kullanılmamış manzumelerdir.</p>
<p>Kıt’ada beyitlerin ilk mısra’ları serbest, ikinci mısraları birbiriyle kafiyelidir. <strong>Kafiye düzeni şöyledir:</strong> xa, xa, xa, xa . . .</p>
<p><span style="color: #000000"><em>Dest-i kutahımızı itmemiş Allah resa</em></span><br>
<span style="color: #000000"><em>Menba-ı lutfunu yoksa elimizle kaparız</em></span><br>
<span style="color: #000000"><em>Bize virsün mü Huda ab-ı hayat-ı Tevfik</em></span><br>
<span style="color: #000000"><em>Hızr’ı bulsak reh-i zulmette külahın kaparız</em></span><br>
<strong>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;İzzet Molla</strong></p>
<p>&nbsp;</p>
<h2><a name="nazimbicimi"></a><strong><span style="color: #000080">2. Nazım Biçimi</span></strong></h2>
<p>Bir yapıt ya da yazınsal yaratının dışsal yapısına, içerik dışında kalan öğelerine “<strong>biçim (şekil)</strong>” denir. Manzumelerin uyak örgüsü, nazım birimi, ölçüsü ve konusuna göre kazandığı dış özelliğin genel adına ise “<strong>nazım biçimi (şekli)</strong>” denir.</p>
<p>Halk edebiyatında nazım biçimi olarak “<em><span style="color: #000000">destan, koşma, semai, varsağı, mâni, türkü, ilahi, nefes, şathiye vb.</span></em>” kullanılmıştır.</p>
<p>Klasik Türk edebiyatında (divan edebiyatı) nazım biçimi olarak “<em><span style="color: #000000">gazel, kaside, mesnevi, mersiye, muhammes, müseddes, terbi, müstezat, terkibibent, terciibent, rubaî, murabba, şarkı, tuyuğ vb.</span></em>” kullanılmıştır.</p>
<p>&nbsp;</p>
<h2><a name="siir"></a><strong><span style="color: #000080">3. Şiirde Ahenk</span></strong></h2>
<p><strong>Ahenk:&nbsp; </strong>Ahenk kelimesi uyum anlamına gelmektedir. Edebiyatta ise kelimelerin birbiriyle ses ve anlam bakımından etkileyici bir bütün olması anlamındadır.</p>
<p>Şiirde ahenk;ustaca kullanılan ses akışı,söyleyiş,ritm,ölçü ve her türlü ses benzerliğiyle sağlanır. Şiirde ahengi sağlamak için ölçü,uyak,vurgu,tonlama gibi değişik unsurlar kullanılır.</p>
<h3><a name="olcu"></a><span style="color: #000080">3.1. Ölçü</span></h3>
<p>Ahengi sağlamak şiire belli bir düzen vermek için şiirlerde çeşitli ölçüler kullanılır. Türk edebiyatında hece ve aruz ölçüsü olmak üzere iki çeşit ölçü kullanılmıştır.</p>
<h4><span style="color: #000080">3.1.1. Ölçü Çeşitleri</span></h4>
<p><strong><span style="color: #000080">a.Aruz Ölçüsü:&ZeroWidthSpace;</span></strong></p>
<p>Dizelerdeki hecelerin açıklık kapalılık esasına bağlı olan bir ölçü sistemidir. Sonu ünlü ile biten heceler ‘’açık’’, sonu ünsüzle biten heceler de ‘’kapalı’’ hece olarak adlandırılır. Ayrıca uzun ünlülü heceler ile dize sonundaki heceler daima kapalı kabul edilir.</p>
<p><strong>–</strong><strong>&nbsp;Aruz ölçüsünde duraklar sözcükleri bölebilir.</strong></p>
<p>O be nim mil / le ti min yıl / dı zı dır par / la ya cak<br>
<span style="font-size: 10pt">&nbsp; .&nbsp; &nbsp; .&nbsp; &nbsp; –&nbsp; &nbsp; &nbsp; –&nbsp; &nbsp; &nbsp; &nbsp; &nbsp; &nbsp; &nbsp;.&nbsp; &nbsp;.&nbsp; &nbsp; &nbsp; &nbsp;–&nbsp; &nbsp; &nbsp; –&nbsp; &nbsp; &nbsp; &nbsp; .&nbsp; &nbsp; &nbsp;.&nbsp; &nbsp; &nbsp;–&nbsp; &nbsp; &nbsp; –&nbsp; &nbsp; &nbsp; &nbsp; .&nbsp; &nbsp; &nbsp; .&nbsp; &nbsp; &nbsp; –</span><br>
<span style="font-size: 10pt">&nbsp; Fe&nbsp; i&nbsp; la&nbsp; &nbsp;tün&nbsp; &nbsp; &nbsp; &nbsp; &nbsp;Fe i&nbsp; &nbsp; la&nbsp; &nbsp; &nbsp;tün&nbsp; &nbsp; Fe&nbsp; i&nbsp; &nbsp;la&nbsp; &nbsp;tün&nbsp; &nbsp; &nbsp; Fe&nbsp; &nbsp; i&nbsp; &nbsp; tün</span></p>
<p><b>– </b>Aruz vezninde hecelerin kısalığı ve uzunluğu esas olduğu için bazı Türkçe kelimeler kısa olduğu halde vezin gereği uzun okunur; buna <strong>imale</strong> denir. İmale kısa heceyi uzun yapar. Arapça ve Farsça kelimelerdeki bazı uzun seslerin vezin gereği kısa okunmasına da <strong>zihaf</strong> denir.</p>
<p><strong>– </strong>Sessiz bir harfle biten kelime vezin gereği açık olması gerekirse, kendinden sonra sesli ile başlayan bir hece varsa birinci kelimenin<br>
sonundaki harf, ikinci kelimenin ilk hecesine ulanır. Buna <strong>ulama</strong> denir. Ulama kapalı heceyi açık yapar.</p>
<p><strong><span style="color: #000080">b. Hece Ölçüsü:&ZeroWidthSpace;</span></strong></p>
<p>Şiirdeki tüm dizelerin hecelerinin sayısının eşit olması esasına dayanır.</p>
<p><strong>–</strong>&nbsp;Hece ölçüsü Türklerin bulduğu bir ölçüdür.<br>
<strong>–</strong>&nbsp;Bilinen en eski Türk şiirlerinde de bu ölçü kullanılmıştır.<br>
<strong>– </strong>7’li, 8’li, 11’li hece ölçüsü kalıpları en çok kullanılan kalıplardır.</p>
<p><strong><span style="color: #000080">c. Serbest Şiir:</span></strong></p>
<p>Herhangi bir sisteme bağlı olmayan ölçüdür. 19.yüzyıl sonlarından itibaren edebiyatımıza girmiştir.</p>
<p>&nbsp;</p>
<h3><a name="kafiye"></a><span style="color: #000080">3.2. Kafiye (Uyak)</span></h3>
<p>Kafiye ya da uyak, şiirde mısra sonlarında bulunan sözcüklerin son heceleri arasındaki ses benzerliğidir. Şiirde uyak, dize sonlarında bulunan farklı görevlerdeki ekler veya anlamları ayrı sözcükler arasında görülür. Dize sonlarında yinelenen aynı görevdeki ekler ya da sözcükler uyak değildir. Bunlara <strong>redif</strong> denir.</p>
<p><em>Her yalana k<strong>an</strong><span style="text-decoration: underline">mışım</span>&nbsp; &nbsp; &nbsp; &nbsp; &nbsp; &nbsp; &nbsp; &nbsp;</em><strong>kafiye:</strong><em>’’an’’</em><br>
<em>Her söze in<strong>an</strong><span style="text-decoration: underline">mışım</span>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;</em><strong>redif:</strong><em> ‘’mışım’’</em><br>
<em>Ben artık sevgiden de</em><br>
<em>Bıkmışım, us<strong>an</strong><span style="text-decoration: underline">mışım</span></em></p>
<p><strong><span style="color: #000080">Yarım Kafiye:</span></strong> Tek ses benzeşmesine dayanan kafiyeye yarım kafiye denir. &nbsp;Genellikle Halk Edebiyatında kullanılır.</p>
<p><em>Benim çektiğimi kim çe<strong>k</strong><span style="text-decoration: underline">er</span>,&nbsp; &nbsp;</em> &nbsp;<strong> &nbsp;redif:</strong><em> “-er“</em><br>
<em>Gözlerinden kanlı yaş dö<strong>k</strong><span style="text-decoration: underline">er</span>.</em>&nbsp; &nbsp; <strong>y</strong><strong>arım kafiye:</strong> <em>“-k“</em><br>
<em>Bulanık bulanık a<strong>k</strong>ar,</em><br>
<em>Dağların seliyim şimdi.</em></p>
<p><span style="color: #000080"><strong>Tam Kafiye: </strong></span>Mısra sonlarındaki iki ses benzerliğine denilir.</p>
<p><em>&ZeroWidthSpace;Bin atlı akınlarda çocuklar gibi ş<strong>en</strong><span style="text-decoration: underline">dik&nbsp;</span> &nbsp;</em> &nbsp; &nbsp; &nbsp; &nbsp; <strong>redif:</strong><em> “dik”</em><br>
<em>Bina atlı o gün dev gibi bir orduyu y<strong>en</strong><span style="text-decoration: underline">dik.</span>&nbsp;</em> &nbsp; <strong>y</strong><strong>arım kafiye:</strong> “en”</p>
<p><span style="color: #000080"><strong>Zengin Uyak:</strong></span> İkiden fazla sesin benzeşmesiyle oluşan kafiyeye denir. Daha çok Divan şiirinde kullanılır.</p>
<p><em>Çok sürse ayrılık, aradan geçse çok sene,&nbsp; &nbsp; &nbsp; &nbsp; &nbsp; &nbsp;</em><strong>zengin kafiye:&nbsp;</strong><em>“ene”</em><br>
<em>Biz sende olamazsak bile sen bizdesin gene.</em></p>
<p><span style="color: #000080"><strong>Cinaslı Kafiye:&ZeroWidthSpace;&nbsp;</strong><span style="color: #333333">Aynı seslerden oluşan ;fakat farklı anlamları </span><span style="color: #333333">karşılayan kelimelerle yapılan uyağa<strong> cinaslı uyak</strong> denir. Cinas </span><span style="color: #333333">bir kelimenin tekrarı değildir.</span></span></p>
<p><em>Dönülmez akşamın sabahındayız. Vakit çok <strong>geç:&nbsp; &nbsp;</strong></em><br>
<em>Bu son fasıldır ey ömrüm, nasıl geçersen <strong>geç.</strong></em><br>
<strong>Yahya Kemal</strong></p>
<h3><a name="redif"></a><span style="color: #000080">3.3. Redif</span></h3>
<p>Mısra sonlarında, görevleri aynı olan eklerin ya da anlamları aynı olan kelimelerin tekrarlanmasına <strong>redif</strong> denir.</p>
<p>Redifler daima mısranın en sonunda bulunur, yani kafiyeden sonra gelir. &nbsp;Redifin olduğu her yerde mutlaka kafiye de vardır. Bu sebeple redifin bulunduğunu gördüğünüz her yerde kafiyeyi de bulmaya çalışınız.</p>
<p><em>Ben ezelden beridir hür yaşadım, hür yaşa<span style="text-decoration: underline">rım,</span></em><br>
<em>Hangi çılgın bana zincir vuracakmış? şaşa<span style="text-decoration: underline">rım</span>!</em><br>
<em>Kükremiş sel gibiyim, bendimi çiğner aşa<span style="text-decoration: underline">rım</span>.</em><br>
<em>Yırtarım dağları, enginlere sığmam, taşa<span style="text-decoration: underline">rım</span>.<br>
</em>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;<strong> &nbsp; &nbsp; Mehmet Akif Ersoy</strong></p>
<h3><a name="nazimbirimi"></a><span style="color: #000080">3.4. Kafiye Örgüsü (Kafiye Şeması)&nbsp;</span></h3>
<p>Uyak olarak değerlendirilen ses benzerliklerini çizgi ve harf yardımıyla göstermeye, uyak düzenini çıkarmaya, “<strong>kafiye örgüsü (kafiye şeması)</strong>” bulma denir. Kafiye örgüsünde her dize bir çizgi veya sıralı noktalarla gösterilir. Kafiyeli olan dizeler “<em><span style="color: #000000">a, b, c, d</span></em>” gibi harflerle gösterilir. Birbiriyle kafiyeli olan dizeler ise aynı harfle gösterilir.</p>
<p><span style="color: #000080"><strong>Düz Kafiye:&nbsp;</strong><span style="color: #333333">Uyaklı kelimeler <em><span style="color: #000000">aaxa</span></em> veya <em><span style="color: #000000">aaab</span></em> şeklinde sıralanmış ise buna <strong>düz uyak</strong> denir.</span></span></p>
<p><em>Çiçek ülkesinden girerken yaza&nbsp; &nbsp; &nbsp; &nbsp; &nbsp; &nbsp; &nbsp; &nbsp; </em><strong>a</strong><br>
<em>Örer her doğan gün bir altun koza&nbsp; &nbsp; &nbsp; &nbsp; &nbsp; </em><strong>a</strong><br>
<em>Kristal çiçekler açan fıskiye&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;<strong> &nbsp;</strong></em><strong>b</strong><br>
<em>Ayıklık saçar düş gören bahçeye&nbsp; &nbsp; &nbsp; &nbsp; &nbsp; &nbsp; &nbsp; </em><strong>b</strong></p>
<p><span style="color: #000080"><strong>Çapraz Kafiye:</strong></span> Bir dörtlükte birinci dize ile üçüncü dizenin, ikinci dize ile de dördüncü dizenin kendi arasında kafiyeli olmasına “<strong>çapraz uyak (kafiye)</strong>” denir. Çapraz uyak, “<span style="color: #000000"><em>abab</em> </span>”şeklinde gösterilir.</p>
<p><em>Sokaktayım kimsesiz bir sokak ortasında,&nbsp; &nbsp; &nbsp; &nbsp; &nbsp; &nbsp; &nbsp; &nbsp;</em><strong>a</strong><br>
<em>Yürüyorum arkama bakmadan yürüyorum.&nbsp; &nbsp; &nbsp; &nbsp; </em><strong>&nbsp; b</strong><br>
<em>Yolumun karanlığa saplanan noktasında,&nbsp; &nbsp; &nbsp; &nbsp; &nbsp; &nbsp; &nbsp; &nbsp;</em><strong>a</strong><br>
<em>Sanki beni bekleyen bir hayal görüyorum.&nbsp; &nbsp; &nbsp; &nbsp; &nbsp; &nbsp; &nbsp; </em><strong>b</strong><br>
<strong> &nbsp; Necip Fazıl Kısakürek</strong></p>
<p><span style="color: #000080"><strong>Sarma Kafiye:</strong> </span>Bir dörtlüğün birinci ve dördüncü dizelerinin kendi arasında, ikinci ve üçüncü dizelerinin kendi arasında uyaklı olmasına dayanan uyak türüdür.</p>
<p><em>&nbsp;Balkonlara, yalılara dalar düşünürüm&nbsp;</em> &nbsp; &nbsp; &nbsp; &nbsp; &nbsp; &nbsp;<strong>a</strong><br>
<em>&nbsp;O günler uzaklaşan yelkenlerin peşi sıra&nbsp; &nbsp;</em> &nbsp; &nbsp; &nbsp;<strong>b</strong><br>
<em>Akan bulutlar gibi geçmiş: ne iz, ne hatıra!&nbsp;</em> &nbsp; &nbsp;<strong>b</strong><br>
<em>Sır şimdi bunca güzel hayat, güzel ölüm!&nbsp;</em> &nbsp; &nbsp; &nbsp; &nbsp;<strong>a<br>
<span style="color: #333333">&nbsp; Necati Cumali</span></strong></p>
<p><span style="color: #000080"><strong>Mani Tipi Kafiye:&nbsp;</strong><span style="color: #333333">Mani tipindeki şiirlerde kullanılan uyak </span><span style="color: #333333">türüdür. <em>aaxa</em> şeklinde uyaklanır. Tek dörtlük için geçerlidir.</span></span></p>
<p><em>Dağlarda kar kalmadı&nbsp; &nbsp; &nbsp;</em><strong>a</strong><br>
<em>Gözlerde fer kalmadı&nbsp; &nbsp; &nbsp; &nbsp; </em><strong>a</strong><br>
<em>Daha yazacak idim&nbsp; &nbsp; &nbsp; &nbsp; &nbsp; &nbsp;</em><strong>a</strong><br>
<em>Kağıtta yer kalmadı&nbsp; &nbsp; &nbsp; &nbsp; &nbsp;</em><strong>b</strong></p>
<p><strong><span style="color: #000080">Aliterasyon:</span>&nbsp;</strong>Bir şiirin dizelerinde sürekli aynı ünsüzün tekrarlanmasından oluşan ahenge <strong>aliterasyon</strong> denir.</p>
<p><span style="color: #000080"><strong>Asonans:&nbsp;</strong><span style="color: #333333">Bir şiirin dizelerinde sürekli aynı ünlünün tekrarlanmasıyla oluşan ahenge <strong>asonans</strong> denir.</span></span></p>
<p><em>senin kalbiden sürgün oldum ilkin</em><br>
<em>bütün sürgünlüklerim bir bakıma bu sürgünün bir süreği</em></p>
<p>“ <em><span style="color: #000000">ü harfi ile asonans , s harfi ile aliterasyon yapılmıştır.</span></em> ”</p>
<h2><a name="siirtur"></a><strong><span style="color: #000080">4. Şiir Türleri (Konulara Göre Şiirler)</span></strong></h2>
<h4><strong><span style="color: #000080">Lirik Şiir</span></strong></h4>
<p>Duyguların ve düşüncelerin coşkulu bir biçimde dile getirildiği şiir türüne <strong>lirik şiir</strong> denir. Eski Yunan’da “lir” adı verilen bir çalgı eşliğinde okunduğu için bu adı almıştır.</p>
<p>Çoğunlukla aşk, gurbet, özlem, ölüm gibi konuların işlendiği şiirler lirik özellik gösterir. Okuyucuya duygu yoğunluğu yaşatmak ve estetik haz vermek lirik şiirinde temel amaçtır. Bu şiirlerde akıcılık, coşku ve duygusallık ön plandadır. Divan edebiyatında özellikle gazeller, murabbalar ve şarkı&shy;lar; Halk edebiyatında, koşmalar ve semailer lirik şiir türüne örnektir.<em><span style="color: #000000"> Yunus Emre, Fuzuli, Baki, Nedim, Karacaoğlan, Ah&shy;met Haşim ve Yahya Kemal</span></em> lirik şiirleriyle tanınırlar.</p>
<p><strong>Çocukluğum<br>
</strong><span style="color: #000000"><em>Çocukluğum, çocukluğum…</em></span><br>
<span style="color: #000000"><em>Uzakta kalan bahçeler,</em></span><br>
<span style="color: #000000"><em>O sabahlar, o geceler,</em></span><br>
<span style="color: #000000"><em>Gelmez günler çocukluğum</em></span><br>
<span style="color: #000000"><em>Çocukluğum, çocukluğum…</em></span><br>
<span style="color: #000000"><em>Bir çekmecede unutulmuş,</em></span><br>
<span style="color: #000000"><em>Senelerle rengi solmuş,</em></span><br>
<em><span style="color: #000000">Bir tek resim çocukluğum.</span><br>
</em>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;<strong> &nbsp; &nbsp; Ziya Osman Saba</strong></p>
<p>&nbsp;</p>
<h4><span style="color: #000080">Pastoral Şiir</span></h4>
<p>Doğa güzelliklerini, kır ve doğa sevgisini, orman, yayla, dağ, köy ve çoban yaşamını, bunlara karşı duyulan özlemleri<br>
anlatan şiir türüdür.</p>
<p>Şair doğa karşısındaki duygularını anlatıyorsa “<span style="color: #000000"><em>idil</em></span>“, bir çobanla karşılıklı konuşuyormuş gibi anlatıyorsa “<em><span style="color: #000000">eglog</span></em>” adını alır.</p>
<p><em><span style="color: #000000">Kırlara açılırız çıngıraklarımızla.</span></em><br>
<em><span style="color: #000000">Okuma yok, yazma yok, bilmeyiz eski, yeni.</span></em><br>
<em><span style="color: #000000">Kuzular bize söyler yılların geçtiğini,</span></em><br>
<em><span style="color: #000000">Arzu, başlarımızdan yıldızlar gibi yüksek;</span></em><br>
<em><span style="color: #000000">Önümüzde bir sürü, yanımızda bir köpek</span></em><br>
<strong>Kemalettin Kamu</strong></p>
<p>&nbsp;</p>
<h4><span style="color: #000080">Epik Şiir</span></h4>
<p>Epik sözcüğü Yunanca epope sözcüğünden doğmuştur. Tarih öncesi dönemlere ilişkin, tanrı, tanrıça, yarı tanrı ve kahraman&shy;lar ile ilgili olağanüstü olayları konu alan şiirlere <strong>epope (destan)</strong> denir. Bu tür metinlerde kullanılan anlatım <strong>epik (destansı)</strong> anla&shy;tımdır.</p>
<p>Destanlar (epopeler), ulusların yazı öncesi çağlarında oluş&shy;muştur. Bütün toplumların sözlü edebiyatlarında “<em><span style="color: #000000">destanlar</span></em>” önemli bir yer tutar. Destanlar, bir milletin hayatını yakından et&shy;kileyen tarihî ve toplumsal olaylar ile ilgili kahramanlıkları dile getiren hikâye şeklindeki şiirlerdir.</p>
<p>…</p>
<p><span style="color: #000000"><em>Çalın vezirin borusun</em></span><br>
<span style="color: #000000"><em>Dostu gafil koman girsin</em></span><br>
<span style="color: #000000"><em>Koyverin asker yürüsün</em></span><br>
<span style="color: #000000"><em>Gaziler Bağdat üstüne</em></span></p>
<p><span style="color: #000000"><em>Demirc’oğlu sözün haktır</em></span><br>
<span style="color: #000000"><em>Hiç sözünde hilâf yoktur</em></span><br>
<span style="color: #000000"><em>Osmanî’de gayret çoktur</em></span><br>
<span style="color: #000000"><em>Kırılır Bağdat üstüne&nbsp;</em></span><br>
<strong>DEMİRCİOGLU</strong></p>
<p>&nbsp;</p>
<h4><span style="color: #000080">Didaktik Şiir</span></h4>
<p>Bilgilendirmek, öğretmek, eğitmek amacıyla yazılmış şiire <strong>öğretici (didaktik) şiir</strong> denir.</p>
<p>Türk Edebiyatında pek çok örneği vardır. Bunlar önceleri dinî ve ahlâkî eserlerdir. Sonraları efsane, fıkra, masal ve yergi şiirleri de yazılmıştır.</p>
<p><strong>Atabetü’l Hakayık<br>
</strong><span style="color: #000000"><em>Dostum diye inanıp sır söyleme sakın</em></span><br>
<span style="color: #000000"><em>Ne kadar olsa da güvenilir ve yakın</em></span><br>
<span style="color: #000000"><em>Sırrın sende bile durup gizlenmezken</em></span><br>
<span style="color: #000000"><em>Durur mu hiç dostunda, iyi düşün.</em></span></p>
<h4><span style="color: #000080">Satirik Şiir</span></h4>
<p>Toplumdaki çeşitli düzensizlik ve bozuklukları iğneleyici sözlerle, alaylı ifadelerle eleştiren şiirlerdir. Halk edebiyatında “taşlama”, Divan edebiyatında “<span style="color: #000000"><em>hiciv</em></span>” denir.</p>
<p><span style="color: #000000"><em>Benim bu gidişe aklım ermiyor</em></span><br>
<span style="color: #000000"><em>Fukara halini kimse sormuyor</em></span><br>
<span style="color: #000000"><em>Padişah sikkesi selam vermiyor</em></span><br>
<span style="color: #000000"><em>Kefensiz kalacak ölümüz bizim</em></span></p>
<h4><span style="color: #000080">Dramatik Şiir</span></h4>
<p>Dramatik şiir, eski tiyatroda kullanılan şiir türüdür. Eski Yunan edebiyatında oyuncuların sahnede söyleyecekleri sözler şiir hâline getirilir ve onlara ezberletilirdi. Bu durum, dram tiyatro türünün (19. yy.) çıkışına kadar sürmüştür. Daha sonra ise tiyatro metinleri düzyazıyla yazılmaya başlanmıştır.</p>
<p>Batı edebiyatında Corneille, Racine, Shakspeare bu türün örneklerini vermişlerdir. Türk edebiyatında dramatik şiir türünde hemen hemen hiç örnek verilmemiştir. Çünkü Türk edebiyatı, Batı’ya açıldığı Tanzimat döneminde Batı da da bu tür, şiir şeklinde değil de nesir şeklinde yazılıyordu. Türk edebiyatı da bu nedenle tiyatro türünü Batı dan nesir olarak almıştır. Ancak Türk edebiyatında, <em>Namık Kemal, Abdülhak Hamid Tarhan, Faruk Nafiz Çamlıbel</em> gibi nadir de olsa nazımla (şiir şeklinde) tiyatro yazan sanatçılar olmuştur.</p>
<p><strong>GELİNLİK KIZIN ÖLÜMÜ</strong><br>
<span style="color: #000000"><em>Salâ verilirken kalktık kahveden</em></span><br>
<span style="color: #000000"><em>Kızın babası yanımızda boyu uzun</em></span><br>
<span style="color: #000000"><em>Zayıf ağzı mırıltılar.</em></span><br>
<span style="color: #000000"><em>On köylü iki subay bir tezkereci er</em></span><br>
<span style="color: #000000"><em>Sıralandık ahşap mescidin avlusunda</em></span><br>
<span style="color: #000000"><em>Aldık cenazeyi sarsmadan iğreti</em></span><br>
<span style="color: #000000"><em>Ve hafif gözlerimiz yerde</em></span><br>
<span style="color: #000000"><em>Kayıp bir tayın izini süreriz sanki…</em></span><br>
<strong>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Melih Cevdet Anday</strong></p>
<p>&nbsp;</p>
</div>