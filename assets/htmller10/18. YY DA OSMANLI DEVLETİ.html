
<p><span style="color: #000000;"><strong>18. YY DA OSMANLI DEVLETİ:</strong><strong></strong></span></p>
<p><span style="color: #000000;">Osmanlı – Rus İlişkileri</span></p>
<p><span style="color: #000000;"><strong><span style="font-family: Verdana;">Prut Savaşı ve Sonuçları</span></strong></span></p>
<p><span style="font-family: Verdana; color: #000000;">Osmanlı Devleti’yle Rusya arasında <strong>Prut Savaşı</strong>’nın başlamasında Osmanlı Devleti’nin</span></p>
<ul>
<li><span style="font-family: Verdana; color: #000000;">İstanbul Antlaşması’yla kaybettiği yerleri geri almak istemesi </span></li>
<li><span style="font-family: Verdana; color: #000000;">Kırım Hanlığı ve İsveç Krallığı’nı Rusya’ya karşı korumak istemesi </span></li>
</ul>
<p><span style="font-family: Verdana; color: #000000;">gibi nedenler etkili olmuştur.</span></p>
<p><span style="font-family: Verdana; color: #000000;">Sadrazam Baltacı Mehmet Paşa komutasındaki<span id="more-3801"></span> Türk ordusu, Prut nehri yakınlarında Rus ordusunu kuşattı ve Rusya Çarı I. Petro barış istedi (1711). Rusya ile Osmanlı Devleti arasında imzalanan <strong>Prut Antlaşması</strong>’yla; Osmanlı İmparatorluğu Azak Kalesi ve çevresini alarak Rusları Karadeniz’den uzaklaştırmıştır. Osmanlı Devleti Karlofça ve İstanbul Antlaşmalarıyla kaybettiği yerleri geri alma konusunda ümitlenmiştir. Ayrıca, Prut Savaşı sonunda Osmanlı – İsveç ilişkileri güçlenmiştir. </span></p>
<p><span style="color: #000000;"><strong><span style="font-family: Verdana;">Osmanlı – Venedik ve Avusturya Savaşları</span></strong></span></p>
<p><span style="font-family: Verdana; color: #000000;">XVIII. yüzyıl başlarında Osmanlı İmparatorluğu ile Venedikliler arasında savaşların başlamasında;</span></p>
<ul>
<li><span style="font-family: Verdana; color: #000000;">Osmanlı Devleti’nin Karlofça Antlaşması’yla kaybettiği Mora Yarımadası’nı geri almak istemesi </span></li>
<li><span style="font-family: Verdana; color: #000000;">Venediklilerin Karadağlıları Osmanlılara karşı isyana kışkırtmaları </span></li>
</ul>
<p><span style="font-family: Verdana; color: #000000;">gibi nedenler etkili olmuştur.</span></p>
<p><span style="font-family: Verdana; color: #000000;">Osmanlı Devleti, Venediklilere savaş açarak Mora Yarımadası’nı ele geçirmiştir (1715). Bu gelişme üzerine Karlofça Antlaşması’nın bozulduğunu ileri süren antlaşmanın garantör devleti Avusturya, Osmanlı Devleti’ne savaş açtı (1716). Osmanlı Devleti, Avusturya’ya yenildi.</span></p>
<p><span style="font-family: Verdana; color: #000000;">Osmanlı – Venedik ve Avusturya savaşları <strong>Pasarofça Antlaşması</strong>’yla sona ermiştir (1718). </span></p>
<p><span style="font-family: Verdana; color: #000000;">Pasarofça Antlaşması’nın sonucunda;</span></p>
<ul>
<li><span style="font-family: Verdana; color: #000000;">Osmanlı Devleti; kaybettiği toprakları geri alamayacağını anlamış ve barışçı bir politika takip ederek elinde kalan toprakları korumaya çalışmıştır. </span></li>
<li><span style="font-family: Verdana; color: #000000;">Osmanlı Devleti Avrupalı devletlerin üstünlüğünü kabul ederek, Avrupa’daki gelişmelerin paralelinde ıslahatlar yapmıştır. Lale Devri’yle başlayan Avrupa’nın etkisi gün geçtikçe artmıştır. </span></li>
<li><span style="font-family: Verdana; color: #000000;">Balkanların kapısı durumundaki Belgrad’ın Avusturya’ya kaptırılmasından sonra bölgedeki güç dengesi Avusturya’nın lehine bozulmuştur. </span></li>
</ul>
<p><span style="color: #000000;"><strong><span style="font-family: Verdana;">Osmanlı – Rusya ve Avusturya Savaşları (1736 – 1739)</span></strong></span></p>
<p><span style="font-family: Verdana; color: #000000;">Osmanlı Devleti ile İran savaş halindeyken Rusya, Avusturya ile Osmanlı topraklarını paylaşmak amacıyla gizli bir ittifak kurdu. </span></p>
<p><span style="font-family: Verdana; color: #000000;">İki büyük Avrupa devletiyle savaşmak zorunda kalan Osmanlı Devleti, iki cephede de önemli başarılar kazanmıştır.</span></p>
<p><span style="color: #000000;">&nbsp;</span></p>
<table width="100%" border="9">
<tbody>
<tr>
<td width="100%"><span style="font-family: Verdana; color: #000000;"><strong>Osmalı ordularının Gerileme Devri’de Avruba’nın iki güçlü devletini mağlup etmesinde,Humbaracı Ahmet Paşa’nın ıslahatlar ve savaş planları etkili olmuştur.</strong></span></td>
</tr>
</tbody>
</table>
<p><span style="color: #000000;">&nbsp;</span></p>
<p><span style="font-family: Verdana; color: #000000;">Fransa’nın araya girmesiyle önce Avusturya, sonra Rusya ile ayrı ayrı Belgrad Antlaşması imzalanmıştır (1739). </span></p>
<p><span style="color: #000000;"><strong><span style="font-family: Verdana;">Belgrad Anlaşmalarının sonucunda;</span></strong></span></p>
<ul>
<li><span style="font-family: Verdana; color: #000000;">Osmanlı Devleti’nin Karadeniz’deki üstünlüğü kesinleşmiştir. </span></li>
<li><span style="font-family: Verdana; color: #000000;">Rusların Boğazları tehdidi bir süre engellenmiştir. </span></li>
<li><span style="font-family: Verdana; color: #000000;">XVIII. yüzyılda Osmanlı Devleti’nin imzaladığı en kârlı antlaşma olmuş ve Avrupa’da uzun süren barış döneminin başlangıcı olmuştur. </span></li>
<li><span style="font-family: Verdana; color: #000000;">Antlaşmanın imzalanmasında arabuluculuk yapan Fransa, Osmanlı Devleti’nden yeni imtiyazlar elde etmiştir; kapitülasyonlar sürekli hale getirilmiş ve Kudüs’teki kutsal yerlerin yönetimi Katolik olan Fransa’ya bırakılmıştır. Bu gelişmelerden sonra Fransa malları, Osmanlı ülkesinde iyi bir pazara kavuşmuştur. </span></li>
</ul>
<p><span style="color: #000000;"><strong><span style="font-family: Verdana;">1768 – 1774 Osmanlı – Rus Savaşı</span></strong></span></p>
<p><span style="font-family: Verdana; color: #000000;">Rusların Lehistan’ ın iç işlerine karışması Osmanlı – Rus savaşının başlamasına neden olmuştur (1768).</span></p>
<p><span style="font-family: Verdana; color: #000000;">Savaş sırasında Ruslar İzmir Çeşme limanında Osmanlı donanmasını yakmışlar, Rus Orduları karşısında başarısız olan Osmanlı Devleti barış istemiştir.</span></p>
<p><span style="color: #000000;"><strong><span style="font-family: Verdana;">Küçük Kaynarca Antlaşması ve Önemi</span></strong></span></p>
<p><span style="font-family: Verdana; color: #000000;"><strong>1. Kırım Hanlığı bağımsız bir devlet olacak; sadece dini konularda Osmanlı halifesine bağlı kalacaktır.Bu madde ile;</strong> </span></p>
<ul>
<li><span style="font-family: Verdana; color: #000000;">Osmanlı Devleti ilk defa halkı Türk ve Müslüman olan bir toprak parçasını kaybetmiştir. </span></li>
<li><span style="font-family: Verdana; color: #000000;">Osmanlı Devleti siyasal ilişkilerde ilk defa halifeliğin dinsel gücünden yararlanmışıtır. Böylece, Kırım ile dini ve kültürel bağların devam ettirilmesi amaçlanmıştır. Ayrıca, askeri yönden Rusya’yı durduramayan Osmanlı Devleti’nin halifeliğin gücünden yararlanmaya çalışması zayıfladığını göstermektedir. </span></li>
</ul>
<p><span style="color: #000000;"><strong><span style="font-family: Verdana;">2.</span> <span style="font-family: Verdana;">Osmanlı ülkesinde yaşayan Ortodoksların himayesi Rusya’ya verilecektir.</span></strong></span></p>
<p><span style="font-family: Verdana; color: #000000;"><strong>3. Rusya, Osmanlı ülkesinde istediği her yerde konsolosluk açabilecek ve İstanbul’da sürekli elçi bulundurabilecektir. </strong></span></p>
<p><span style="font-family: Verdana; color: #000000;">2. ve 3. maddelerle;</span></p>
<ul>
<li><span style="font-family: Verdana; color: #000000;">Rusya’nın Osmanlı Devleti’nin iç işlerine karışmasına ortam hazırlanmıştır. </span></li>
<li><span style="font-family: Verdana; color: #000000;">Osmanlı ülkesi Rusya’nın etkisine açık hale gelmiştir. </span></li>
<li><span style="font-family: Verdana; color: #000000;">Osmanlı ülkesinde yaşayan Ortodoksların isteklerini Rusya’ya iletme imkanı doğmuştur. </span></li>
</ul>
<p><span style="color: #000000;"><strong><span style="font-family: Verdana;">4.</span> <span style="font-family: Verdana;">Rusya diğer Avrupa devletlerinin yararlandığı kapitülasyonlardan faydalanacaktır.</span></strong></span></p>
<p><span style="color: #000000;"><strong><span style="font-family: Verdana;">5</span></strong><span style="font-family: Verdana;">. <strong>Rusya Karadeniz’de donanma bulundurabilecek ve Rus ticaret gemileri Karadeniz ve Akdeniz’de serbestçe dolaşabilecektir.</strong></span></span></p>
<p><span style="font-family: Verdana; color: #000000;">Bu madde ile;</span></p>
<ul>
<li><span style="font-family: Verdana; color: #000000;">Karadeniz Türk gölü olma özelliğini kaybetmiştir. </span></li>
<li><span style="font-family: Verdana; color: #000000;">Rusya tarihinde ilk defa İstanbul ve Çanakkale Boğazlarını geçerek sıcak denizlere çıkma imkanı elde etmiştir. </span></li>
</ul>
<p><span style="color: #000000;"><strong><span style="font-family: Verdana;">Osmanlı – Fransa İlişkisi (1798 – 1801)</span></strong></span></p>
<p><span style="font-family: Verdana; color: #000000;">Fransa’nın Osmanlı Devleti’ne ait olan Mısır eyaletini işgal etmesinde;</span></p>
<ul>
<li><span style="font-family: Verdana; color: #000000;">Orta Doğu’ya egemen olarak İngiltere’nin sömürgelerine giden yolları ele geçirmek ve bölgedeki İngiliz çıkarlarına darbe vurmak istemesi </span></li>
<li><span style="font-family: Verdana; color: #000000;">Fransa’nın Yedi Yıl Savaşları’ndaki kayıplarını telafi etmeye çalışması </span></li>
<li><span style="font-family: Verdana; color: #000000;">Mısır’ın stratejik ve ekonomik yönlerden önemli bir konumda bulunması </span></li>
</ul>
<p><span style="font-family: Verdana; color: #000000;">gibi nedenler etkili olmuştur.</span></p>
<p><span style="font-family: Verdana; color: #000000;">Fransızların bölgeye (Akdeniz’e) yerleşmesi çıkarlarına ters düşen İngiltere ve Rusya ittifak yaparak Osmanlı Devleti’nin yanında yer aldılar.</span></p>
<p><span style="font-family: Verdana; color: #000000;">Donanması yanan Napolyon Osmanlı Devleti’ni barışa zorlamak amacıyla Suriye üzerine yürüyerek Akka kalesine kadar ilerledi. Burada Cezzar Ahmet Paşa komutasındaki Nizam – ı Cedit ordusuyla yapılan savaşı Napolyon kaybetti (1799). Bir süre daha devam eden savaş El – Ariş Antlaşması’yla sona ermiştir (1801).</span></p>
<p><span style="color: #000000;"><strong><span style="font-family: Verdana;">Bu antlaşma ile;</span></strong></span></p>
<ul>
<li><span style="font-family: Verdana; color: #000000;">Mısır yeniden Osmanlı idaresine girmiştir. </span></li>
<li><span style="font-family: Verdana; color: #000000;">İngiltere, doğu ticaret yolunu tehdit eden Fransa’yı etkisiz hale getirerek Akdeniz’de üstünlük sağlamıştır. </span></li>
</ul>
<p><span style="font-family: verdana; color: #000000;"><strong>Osmanlı Devleti varlığını devam ettirrebilmek için denge politikasını izlemeye başlamıştır.</strong></span></p>
<table width="100%" border="0" cellspacing="0" cellpadding="0">
<tbody>
