
<h2><span style="color: #ff0000">Anı/Hatıra Nedir?</span></h2>
<p>Bir kimsenin, özellikle tanınmış kişilerin yaşadıkları dönemde gördükleri ya da yaşadıkları ilginç olayları gözlemlerine ve bilgilerine dayanarak anlattıkları yazı türüdür. Tanınmış sanatçı, siyasetçi, ve bilim adamlarının yazdığı anılar onların yaşayışlarını, yaşadıkları dönemdeki önemli olayları anlatması bakımından önemlidir.</p>
<p>» Geçmiş, bir kişinin ağzından kişisel yargılar ve yorumlarla verilir.<br>
» Tarihsel gerçeklerin öğrenilmesine katkı yaptığı için tarihçilere ışık tutar.<br>
» Okur düşünülerek yazıldığından içtendir ve bu yönüyle çok tutulur.<br>
» Her zaman nesnel anlatım söz konusu değildir, genellikle öznel anlatım görülür.<br>
» Yazar, çoğu zaman geçmişte yaşadığı olayları anlatır.</p>
<p>Anılar genellikle siyasi ve edebi olmak üzere iki kategoriye ayrılır ancak bunlar kesin sınırlandırmalar değildir. Bir siyasi anı kitabında edebî anılar da olabilmektedir. Kimi anı kitapları da toplum içinde belli özellikleriyle seçilmiş kişilerin portrelerinden oluşmaktadır.</p>
<p>Anı türünün en bilinen örnekleri <strong>Cevat Şakir Kabaağaçlı</strong>, <strong>Yakup Kadri Karaosmanoğlu</strong>,<strong>Halide Edib Adıvar</strong> ve <strong>Falih Rıfkı Atay</strong> vermiştir. <em>Mavi Sürgün</em>, <strong>Falih Rıfkı</strong>‘ nın <em>Çankaya</em>, <strong>Halide Edib</strong>‘in <em>Mor Salkımlı Ev</em> ile T<em>ürk’ün Ateşle İmtihanı</em> ve <strong>Yakup Kadri</strong>‘nin <em>Gençlik ve Edebiyat Hatıraları</em> anı türünün cumhuriyet dönemindeki en güzel örnekleridir.</p>
<p>Anılar iki başlık halinde incelenir:</p>
<p><strong>Olay merkezli anılar</strong>: Bu tür metinlerde yazar yaşadığı ya da tanık olduğu olayları anlatır.</p>
<p><strong>Kişi merkezli anılar:</strong> Bazı kişilerin yazar üzerinde bıraktığı izlenimlerin ya da onlarla yaşanan bazı olayların anlatımı üzerinde kurulmuş kişilerin türlü özellikleri üzerinde yoğunlaşmış metinlerdir. Yazar tanıdığı kişilerin portrelerini çizer onların kendisinde bıraktığı izlenimleri aktarır onlarla yaşanmış ilginç ve önemli olayları dile getirir.</p>
