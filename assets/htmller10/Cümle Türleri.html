
<h1><span style="color: #000080">Cümle Türleri (Cümlede Türler)</span></h1>

<h2><a name="1"></a><span style="color: #000080">A. Anlamlarına Göre Cümleler</span></h2>
<h3><span style="color: #000080">1. Olumlu Cümleler</span></h3>
<p>Yüklemlerinde “-me,-ma,-mez,-maz, -siz” ya da “değil” ve “yok”&nbsp; sözcüklerinden biri bulunmayan cümlelerdir.</p>
<p><span style="color: #000000"><em>Dün akşam erkenden ödevlerini bitirmişti.<br>
Bugün hava insanı şaşırtacak kadar güzel.</em></span></p>
<h3><span style="color: #000080">2. Olumsuz Cümleler</span></h3>
<p>Yüklemlerinde “-me,-ma,-mez,-maz, -siz” ya da “değil” ve “yok”&nbsp; sözcüklerinden biri bulunan cümlelerdir.</p>
<p><span style="color: #000000"><em>Bu gibi sorunları bir türlü çözemiyor.<br>
</em><em>Evde yemeğe koyacak hiç bir şey yok.</em></span></p>
<p><strong>Üzerlerinde cümleye olumsuzluk anlamı veren ögelerin olmadığı cümleler anlamca ve biçimce olumludur.</strong></p>
<p><span style="color: #000000"><em>Derslerine düzenli çalışmayı bir görev edinmişti.</em></span></p>
<p><strong>Üzerlerinde cümleye olumsuzluk anlamı veren ögelerin olmadığı cümleler anlamca ve biçimce olumsuzdur.</strong></p>
<p><span style="color: #000000"><em>Arkadaş dediğin bir arayıp sormaz mı?<br>
Ben bu konuyu anlamamış değilim.</em></span></p>
<p><strong>Biçimce olumlu oldukları halde olumsuz anlam veren cümleler biçimce olumlu anlamca olumsuzdur.</strong></p>
<p><span style="color: #000000">Onu ne dün ne de bugün gördüm.</span><br>
<span style="color: #000000"><em>Bu çocuğa gel de inan.</em></span></p>
<h3><span style="color: #000080">3. Soru Cümleleri</span></h3>
<p>Herhangi bir şeyi öğrenmek amacıyla oluşturulan cümlelerdir.</p>
<p><span style="color: #000000"><em>Saat şu anda tam olarak kaç?<br>
Neden anlatılanları dinlemiyorsun?<br>
Buraya gelmeyi düşünmüyor musunuz?</em></span></p>
<h3><span style="color: #000080">4. Ünlem Cümleleri</span></h3>
<p>Seslenmeye ve çeşitli duyguları dile getirmeye yarayan cümlelerdir.</p>
<p><span style="color: #000000"><em>Hey, arkadaş beni de bekle!<br>
Vay! Bu resmi sen mi yaptın!</em></span></p>
<p>&nbsp;</p>
<h2><a name="2"></a><span style="color: #000080">B. Yüklemin Türüne (Soyuna) Göre Cümleler</span></h2>
<h3><span style="color: #000080">1. Ad Cümleleri</span></h3>
<p>Yüklemleri ek eylem almış ad ya da ad soylu sözcüklerden oluşan cümlelerdir.</p>
<p><span style="color: #000000"><em>Hayatın onun için tek anlamı var.</em></span><br>
<span style="color: #000000"><em>İnsanlara hoşgörülü davranmak, önemli bir sorumluluktur.</em></span></p>
<h3><span style="color: #000080">2. Eylem Cümleleri</span></h3>
<p>Yüklemi çekimli eylemlerden oluşan cümlelerdir.</p>
<p><span style="color: #000000"><em>Çoğumuz hayatın anlamını sorgulayıp duruyoruz.</em></span><br>
<span style="color: #000000"><em>Bugünlerde onun için ne yaptıysam bir türlü bunda başarılı olamadım.</em></span></p>
<p>&nbsp;</p>
<h2><a name="3"></a><span style="color: #000080">C. Yüklemin Yerine Göre Cümleler</span></h2>
<h3><span style="color: #000080">1. Kurallı (Düz) Cümleler</span></h3>
<p>Yüklemi sonda bulunan cümlelerdir.</p>
<p><span style="color: #000000"><em>Romanda konu, içerik kadar önemli bir öğedir.<br>
</em><em>Romanında, insanların sürekli değişen hayatlarını anlatıyor.</em></span></p>
<h3><span style="color: #000080">2. Devrik Cümleler</span></h3>
<p>Yüklemi sonda bulunmayan cümlelerdir.</p>
<p><span style="color: #000000"><em>Son derece etkileyici bir metindir, o aydın eleştirisi.<br>
</em><em>Anlamıştı insanların her zaman çıkarları doğrultusunda hareket ettiğini.</em></span></p>
<p>&nbsp;</p>
<h2><a name="4"></a><span style="color: #000080">D. Yapılarına Göre Cümleler</span></h2>
<h3><span style="color: #000080">&nbsp;1. Basit Cümleler</span></h3>
<p>Tek yüklemi bulunanı yan yargısı olmayan cümlelerdir.</p>
<p><span style="color: #000000"><em>Yazar, romanlarında insanın çevreyle ilişkisini ele almıştır.<br>
Bugün hava insanları bunaltıyordu.</em></span></p>
<h3><span style="color: #000080">2. Birleşik Cümleler</span></h3>
<p>Bir temel cümlesi ve ona bağlı bir ya da birden çok yan cümlesi olan cümlelerdir.</p>
<h4><span style="color: #000080">2.1. Girişik Birleşik Cümleler</span></h4>
<p>Yan cümlesi ya da cümleleri eylemsilerle kurulmuş olan cümlelerdir. Yan cümle temel cümlenin herhangi bir öğesidir.</p>
<p><span style="color: #000000"><em>Gençlerin neyi ne kadar sorguladığını görmezden gelemeyiz.<br>
Tabloyu satın alan kişiyi tanımadığım için onun hakkında hiçbir şey söyleyemem.</em></span></p>
<h4><span style="color: #000080">2.2. Şart (Koşul) Cümleleri</span></h4>
<p>Yan cümlesi koşul kip eki”-se” ile kurulmuş cümlelerdir.</p>
<p><span style="color: #000000"><em>Neyi niçin aradığını önceden&nbsp; bilemiyorsan hiçbir yerde, hiçbir şeyi bulamazsın.<br>
İnsanların sabırlı olmasını istiyorsan sen de daha&nbsp; sabırlı olmayı öğren.</em></span></p>
<h4><span style="color: #000080">2.3. “Ki” Bağlaçlı Birleşik Cümleler</span></h4>
<p>Yan cümlesi “-ki” bağlacıyla kurulmuş cümlelerdir.</p>
<p><span style="color: #000000"><em>İtiraf etmeliyim ki kitabı&nbsp; elime aldığımda hiç de öykü okuyacak psikolojide hissetmiyordum kendimi.<br>
</em><em>Düzenli çalıştı ki başarılı oldu.</em></span></p>
<h4><span style="color: #000080">2.4. İç İçeri Birleşik Cümleler</span></h4>
<p>Bir cümlenin bir başka cümlenin içinde yer almasıyla oluşan cümlelerdir.</p>
<p><span style="color: #000000"><em>“Sen resimlerimi çocukluğunun İstanbul’unu hatırlattığı için seviyorsun.” der bazen bana Ara Güler tuhaf&nbsp; bir alınganlıkla.</em></span></p>
<h3><span style="color: #000080">3. Sıralı Cümleler</span></h3>
<p>Birbirlerinden virgül ya da noktalı virgülle&nbsp; ayrılmış cümlelerdir.</p>
<p><span style="color: #000000"><em>Dört yaşındaki Maya, oturma odasında daireler çizerek koşuyor, koşarken anlamsız sesler çıkararak bağırıyordu.<br>
Kirleniyoruz, kirletiyoruz, masumiyetimizi kaybediyoruz.</em></span></p>
<h3><span style="color: #000080">4. Bağlı Cümleler</span></h3>
<p>Birbirlerine bağlaçlarla bağlanmış cümlelerdir.</p>
<p><span style="color: #000000"><em>Aydınları koruyan biri değilim ama önemseyen biriyim.</em></span></p>
<h3><span style="color: #000080">5. Eksiltili (Kesik) Cümleler</span></h3>
<h4><span style="color: #000080">5.1. Yüklemsiz Eksiltili Cümleler</span></h4>
<p>Tamamlanması okuyucuya&nbsp; bırakılmış cümlelerdir.</p>
<h4><span style="color: #000080">5.2. Dilekli eksiltili Cümleler</span></h4>
<p>Dilek – şart kip eki “-se ” den sonraki&nbsp; bölümünün tamamlanması okuyucuya bırakılmış cümlelerdir.</p>
<p><span style="color: #000000"><em>O küçük çocuk bana bir kere gülse…</em></span><br>
<span style="color: #000000"><em>Ona karşı hatalarını düzeltirse…</em></span></p>
<h4><span style="color: #000080">5.3. “Ki” Bağlaçlı Eksiltili Cümleler</span></h4>
<p>“Ki” bağlacından sonraki bölümünün tamamlanması okuyucuya bırakılmış cümlelerdir.</p>
<p><span style="color: #000000"><em>O kadar cahilce konuşulup yazılıp çiziliyor ki..</em></span><br>
<span style="color: #000000"><em>Hayatta kendini mutlu edecek o kadar güzel günler yaşamış ki…</em></span><br>
<span style="color: #000000"><em>Öyle insanlar vardır ki…</em></span></p>
<p>&nbsp;</p>
</div>