
<h2><span style="color: #ff0000">Destan Türleri&nbsp;</span></h2>
<p>Destanlar “doğal (tabiî) destanlar” ve “yapma (yapay) destanlar” olmak üzere ikiye ayrılır.</p>
<p><strong>Doğal Destanlar</strong></p>
<p>Toplumun ortak malı olan ve birtakım olaylar sonucu kendiliğinden oluşan destanlardır. Doğal destanların söyleyeni belli değildir. Bu destanlar yazının henüz bulunmadığı ve yaygınlaşmadığı bir kültürde doğup kuşaktan kuşağa sözlü olarak aktarıldıktan sonra yazıya geçirilmiştir. Doğal destanlar, ozan ve şarkıcıların değişik zamanlarda söylediği şarkı ve şiirlerin bütünleşerek işlenmesiyle oluşturulur</p>
<p><span style="text-decoration: underline"><strong>Doğal Destan Örnekleri</strong></span></p>
<p>– Oğuz Kağan, Türeyiş → Türkler<br>
– İlyada ve Odysseia → Yunanlar<br>
– Şehname (Firdevsi) → Farslar<br>
– Kalevala (Lönnört) → Finler<br>
– Nibelungen (Wagner) → Almanlar<br>
– Mahabharata ve Ramayana → Hintler<br>
– Chanson de Roland → Fransızlar<br>
– Le Cid → İspanyollar<br>
– Beowulf → İngilizler<br>
– Gılgamış → Sümerler<br>
– İgor → Ruslar<br>
– Şinto → Japonlar</p>
<p><strong>Yapay Destanlar</strong></p>
<p>Bir şairin, toplumu etkileyen herhangi bir olayı tabiî destanlara benzeterek söylemesi sonucu oluşan destanlardır. Bunlar, belirli bir yazar tarafından eski örneklere uygun olarak ve okunmak üzere kaleme alınmış destanlardır.</p>
<p><span style="text-decoration: underline"><strong>Türk Edebiyatında Yapay Destanlar</strong></span></p>
<p>Üç Şehitler Destanı → Fazıl Hüsnü Dağlarca<br>
Çanakkale Destanı → Fazıl Hüsnü Dağlarca<br>
Çanakkale Şehitleri Destanı → Mehmet Akif Ersoy<br>
Kurtuluş Savaşı Destanı → Cahit Külebi<br>
Kuvayımilliye Destanı → Nazım Hikmet Ran<br>
Sakarya Meydan Savaşı → Ceyhun Atuf Kansu</p>
