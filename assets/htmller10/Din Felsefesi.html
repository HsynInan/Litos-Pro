</p>
<h1><span style="color: #ff0000"> Din Felsefesi</span></h1>
<ul>

<p>Din felsefesi, değişik dinlerin farklılıklarını, ortaya çıkışlarında ki temel faktörleri incelemeyi ve kapsamlı bir şekilde tartışmayı amaçlar. Bir başka ifadeyle din felsefesi, dinin felsefe açısından ele alınması ve bir düşünme, bir tartışma ve bir değerlendirme konusu yapılmasıdır.</p>
<p>Dine felsefi yaklaşım her şeyden önce din gerçeğini kabul eden ve anlamladırmaya çalışan bir yaklaşımdır. Dini dinin temel kavramlarını ve inançlarını değerlendirmek, din gerçeğine eleştirel bir gözle yaklaşmakla olur. Bunu da felsefe yapabilir.</p>
<p>Din felsefesi, dini tanımlamaya, açıklamaya ve anlamlandırmaya, dinsel kavramları ve davranış biçimlerini felsefi<br>
temeli üzerinde savunmaya ya da eleştirmeye, dinlerin kullandığı dili çözümlemeye yönelik felsefe araştırmalarından<br>
meydana gelir.</p>
<h3><a name="1"></a><span style="color: #0000ff">Teoloji İle Din Felsefesinin Farkı</span></h3>
<p>Teoloji (İlahiyat), dini konu edinir; amacı dini temellendirmek ve açıklamak, böylece inananların inançlarını güçlendirmektir.</p>
<p>Teoloji, doğrudan doğruya inanca dayanır. Dini yargıları hiç bir şekilde sorgulamaz; bu yönüyle dogmatiktir. Oysa din felsefesi, özgür düşünmeyi, nesnel olmayı ve sorgulamayı temel alır.</p>
<p>Teoloji belirli bir dini ve bu dine ait problemleri ele alır. Dolayısıyla Yahudi teolojisinden, Hıristiyan teolojisinden söz edilebilmektedir. Din felsefesi ise dini veya dinleri genel olarak ele almaktadır.</p>
<h3><a name="2"></a><span style="color: #0000ff">Din Felsefesinin Temel Kavramları</span></h3>
<p><span style="color: #000080"><strong>Tanrı:</strong> </span>Evrende var olan herşeyin yaratıcısı olduğuna ve tekliğine inanılan yüce varlık.<br>
<span style="color: #000080"><strong>Mucize:</strong> </span>Mucize, insan aklının ölçülerini aşan, doğa yasalarının dışına çıkın, düşünce ilkelerinde değil de, dini inanca dayanan bir oluştur.<br>
<span style="color: #000080"><strong>Vahiy:</strong></span> Peygamberlere gelen ilahi ilham anlamına gelir. İlahi bir nitelik taşıyan ana düşünce, vahiy yoluyla<br>
peygamberlere bildirilir.<br>
<span style="color: #000080"><strong>Peygamber:</strong> </span>Peygamber, her dinde Tanrı’nın buyruğnu insanlara bildiren elçidir.<br>
<span style="color: #000080"><strong>İman:</strong></span> Dinin ortaya koyduğu doğrulara inanmaya denir.<br>
<span style="color: #000080"><strong>İbadet:</strong></span> Tanrının buyruklarını yerine getirmeye ibadet adı verilir.<br>
<span style="color: #000080"><strong>Yüce:</strong> </span>İncanca ölçüleri aşan, sınırlanamayan, önünde eğinilen üstün varlık anlamına gelir.<br>
<span style="color: #000080"><strong>Kutsal:</strong></span> Din açısından saygıya değer olan, Tanrı ya da peygamberler tarafından kutsanmış olandır.</p>
<h3><a name="3"></a><span style="color: #0000ff">Din Felsefesinin Temel Sorunları</span></h3>
<p><strong><span style="color: #000000">–</span> </strong>Tanrının Varlığı Sorunu: Tanrı var mıdır? Onun varlığını gösteren kanıtlar gösterilebilir mi?<br>
<strong><span style="color: #000000">–</span> </strong>Evren Yaratılmış Bir Varlık mıdır? Yoksa Yaratılmamış (Ezeli ve Ebedi) Bir Varlık mıdır?<br>
<strong><span style="color: #000000">–</span> </strong>Vahyin İmkanı Sorunu: Tanrı vahiyle insana bir takım bilgiler verebilir mi?<br>
<strong><span style="color: #000000">–</span> </strong>Ruhun ölümsüzlüğü sorunu: ölüm bir son mudur? Ölümden sonra bir hayat var mıdır? Sorularına cevap aranır.</p>
<h3><a name="4"></a><span style="color: #0000ff">Tanrı’nın Varlığına İlişkin Farklı Yaklaşımlar</span></h3>
<p><strong><span style="text-decoration: underline">Tanrı’nın varlığını kabul edenler</span></strong></p>
<p><span style="color: #000080"><strong>a) Teizm</strong></span><br>
Bütün varlıkların yaratıcısı olan bir Tanrı’nın var olduğuna inanmaktır. Bu yaklaşıma göre Tanrı, Evren ve canlılar ile sürekli ilişki içerisindedir. Teizm’e göre Tanrı vardır ve Tanrı’nın insanları doğru yola sokmak için insanlığa göndermiş olduğu peygamberler ve dinler vardır. Teizm dar anlamda tek bir Tanrı’ya inanmak anlamına gelen monoteizme eşitlenir. Monoteizm tek bir Tanrı’ya inanmak, Politeizm ise birden fazla Tanrı’ya inanma anlayışıdır. Tanrı’nın varlığını kabul eden diğer inanışlar Deizm, Panteizm ve Panenteizm’dir. Teizm’i bu inançlardan ayıran nokta, tanrının insanlara din gönderdiğine inanılmasıdır. Bu sebeple Teizm’de Tanrı dışında, peygamber, kutsal kitap, vahiy, melek, cin, şeytan, ibâdet, sevap, günâh, kıyamet, ahiret, cennet, cehennem ve kader gibi kavramların hepsi yer alır.</p>
<p>Teist düşünürler Tanrı’nın var oluşunu akıl yoluyla açıklamak ve temellendirmek için bazı kanıtlar geliştirmişlerdir. <strong>Bu kanıtların başlıcaları:</strong></p>
<p><strong>Ontolojik Kanıt:</strong> Bu kanıtın temelinde Tanrı “kendisinden daha mükemmeli tasarlanamayan” varlıktır, düşüncesi vardır. Bu kanıt Tanrı’nın var oluşunun en yüksek varlık olarak tanrı tanımından zorunlu olarak çıktığını kabul eder.</p>
<p><strong>Kozmolojik Kanıt:</strong> Kozmolojik kanıt Evren’in varlığından Tanrı’nın varlığına gitmeye çalışan kanıttır. Bu kanıtın temelinde nedensellik ilkesi yatar. Kendisinin nedeni olmayan varlık tanrıdır. Nedenler zincirini başlatan varlıktır.</p>
<p><strong>Düzen ve Amaç Kanıtı:</strong> Bu kanıt doğal dünyaya baktığımızda her şeyin kendi işlevini yerine getirecek şekilde en ince ayrıntısına kadar düzenlenmiş ve ayarlanmış olduğunu göreceğimizi belirtir. Bu da düzenleyen tanrının varlığının kanıtıdır. Kindî, İbn Rüşd, Isaac Newton, Şihabeddin Sühreverdî ve daha birçok filozof önemli savunucularıdır.</p>
<p><span style="color: #000080"><strong>b) Deizm</strong></span><br>
Deizm iki temel ilkeye dayanır. Tanrı vardır, ama Evren’e hiçbir müdahalesi olmayan bir varlıktır. İnsan akla ve bilime güvenmelidir. İnsan Evren’i akıl ve bilimin ilkelerine göre açıklayabilir. Bu sebeple Deizm’de Tanrı dışında Teizm’de yer alan dinsel kavramların hiçbiri yer almaz. Aristotales, J. Locke, J.J. Russeau, Voltaire önemli temsilcileridir.</p>
<p><span style="color: #000080"><strong>c) Panteizm</strong></span><br>
Tanrı-Evren ikiliğini reddeder, Tanrı’nın her şeyi içerdiğini dolayısıyla doğanın ve insanın bağımsız varlıklar olmadığını öne süren bir yaklaşımdır. Panteizm’e göre Tanrı ve Evren bir bütündür. Spinoza, G. Bruno temsilcileridir.</p>
<p><span style="color: #000080"><strong>d) Panenteizm</strong></span><br>
Panteizm’de olduğu gibi Evren’in kendisinin Tanrı olduğunu, panteizmden farklı olarak ilk devindirici olan tanrının Evren ve tüm varlıkları özünden yarattığı ve Evren’e aşkın, Evren’in bilincinde mutlak ve değişmez bir varlık olarak egemen olduğu inancıdır. Panteizmde her şey Tanrı’dır. Panenteizmde ise, her şey Tanrı’dan sudur etmiştir (oluşmuştur). Ruhun tek amacı, oluştuğu Tanrı’ya dönmektir. Bunun da yolu tek evrensel yasa olan evrim/tekamül’den geçmektir.</p>
<p><span style="text-decoration: underline"><strong>Tanrı’nın varlığını kabul etmeyenler</strong></span></p>
<p><span style="color: #000080"><strong>Ateizm (Tanrıtanımazlık):</strong> </span>Tanrı’nın varlığını reddedenlerin görüşleri ateizm kavramı ile açıklanır. <strong>Ateistler tanrının varlığını reddederken şu kanıtları kullanırlar:</strong></p>
<p><strong>Kötülük Kanıtı:</strong> Tanrı olsaydı kötülük olmazdı. Evren’de bir kötülük mevcutsa tanrının varlığından söz edilemez.</p>
<p><strong>Madde Kanıtı:</strong> Madde olduğuna göre maddi olmayan bir tanrının varlığından söz edilemez.</p>
<p><strong>Toplum Kanıtı:</strong> Hayata düzen veren tanrı değil toplumun kendisidir şeklindeki düşünceyi kabul ederek tanrıyı reddeden anlayıştır.</p>
<p><span style="text-decoration: underline"><strong>Tanrı’nın varlığının veya yokluğunun bilinemeyeceğini öne sürenler</strong></span></p>
<p><span style="color: #000080"><strong>Agnostisizm (Bilinemezcilik):</strong> </span>Bizim tanrıya ilişkin bir bilgiye sahip olamayacağımızı, dolayısıyla var olduğunun da var olmadığının da kanıtlanamayacağını savunan öğretinin adıdır.</p></div>