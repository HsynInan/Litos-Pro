
<h2><span style="color: #ff0000">Divan Edebiyatında Gezi Yazısı</span></h2>
<p>Divan edebiyatında gezi türünde yazılan eserlere “<strong>seyahatname</strong>” denmekteydi.</p>
<p>İlk gezi yazısı örneği ise 16. yüzyılda <strong>Seydi Ali Reis</strong> tarafından yazılan “<em>Miratü’l Memalik</em>” adlı eserdir.<br>
<strong>Evliya Çelebi</strong> tarafından 17. yüzyılda yazılan ve Dünyaca meşhur bir gezi yazısı olan “<em>Seyahatname</em>” ise bu türün en kapsamlı eseridir.<br>
Ayrıca <strong>Piri Reis</strong> tarafında yazılan “<em>Bahriye</em>” adlı eser hem coğrafya hem de gezi yazısına örnek oluşturur. Bu eser <strong>Akdeniz Seyahatnamesi</strong> olarak adlandırılmıştır.</p>
<p><strong>Evliya Çelebi (1611 – 1682)</strong></p>
<p><strong>–</strong> Bir rüya gördü ve hayatı değişti. Rüyasında gördüğü Peygamber Efendimize “Şefaat ya Resulallah” diyecekken “Seyahat ya Resulallah” diyerek kendisine seyahat nasip olmuştur.<br>
<strong>–</strong> 17. yüzyıl Divan edebiyatının en önemli nesir (düzyazı) yazarlarındandır.<br>
<strong>–</strong> On ciltten oluşan “Seyahatname” adlı eseri Türk edebiyatının en önemli gezi yazısıdır.<br>
<strong>–</strong> Bu eserde İstanbul’dan başlayarak, Anadolu, Kafkaslar, Rumeli, Suriye, İran, Avusturya, Balkanlar, Mısır, Rusya gibi diyarları tek tek dolaşmıştır.<br>
<strong>–</strong> Eserinde gezdiği yerlerin din, inanış, tarih, coğrafya, kültür, yaşam biçimi, giyim tarzları, oluşturdukları mimari eserler ve çeşitli yapılar hakkında bilgiler vermiştir.<br>
<strong>–</strong> Türk edebiyatı açısından önemli olan mani, türkü halk hikâyeleri, masal, halk oyunları gibi türlerinde örneklerini eserine almıştır.<br>
<strong>–</strong> Bu eserde abartmalara ve esprili bir dile başvurmuş, sürükleyici bir dil kullanmıştır.<br>
<strong>–</strong> Eserin ilgi çekici hale gelmesi için hikâye tekniğini (röportaj tekniğini) kullanmıştır.</p>
<p><span style="text-decoration: underline"><strong>Evliya Çelebi’nin Yazdığı “Seyahatname”nin özellikleri</strong></span></p>
<p><strong>»</strong> Divan nesrinde görülen kurallara bağlı kalmadan oluşturulmuştur.<br>
<strong>»</strong> Daha çok günlük konuşma dili tercih edilmiş olup akıcı ve sürükleyici bir dil kullanılmıştır.<br>
<strong>»</strong> Evliya Çelebi bu eserinde gezip gördüğü yerleri yorumlarını da katarak anlatmıştır.<br>
<strong>»</strong> Bu eserde anlatım geçmişle gelecek, şimdiki zamanla geçmiş zaman iç içe aktarılmıştır.<br>
<strong>»</strong> Zamanda bir sınırlama yoktur. Çoğu olayda zaman kavramını ortadan kaldırır.<br>
<strong>»</strong> Bu eserin önemli özelliklerinden biri de halk deyişleri, maniler, toplumsal yaşantı, inanışlar ve daha birçok konuda kaynaklık edecek bilgilere yer vermektedir.<br>
<strong>»</strong> Toplumu bütün yönleriyle, yaşam tarzıyla, diliyle, kültürüyle birlikte ele almıştır.<br>
<strong>»</strong> Seyahatname adlı eserin diğer önemli özelliği kültürel miras eserleri olan cami, han, hamam, klişe, manastır, kale, sur gibi değişik yapıların varlığından da bahsetmesidir.</p>
