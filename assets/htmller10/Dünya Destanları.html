
<h2><span style="color: #ff0000">Dünya Destanları&nbsp;</span></h2>
<p>Milletleri derinden etkileyen tarihî ve sosyal olayları anlatan çoğunlukla manzum şekilde olan edebî eserlere “<strong>destan</strong>” denir.</p>
<p>Yapısı, kurgusu ve ögeleri bakımından doğal destanlardan çok büyük ayrılıklar göstermez. Ancak doğal destanlar, ilkel bir yaşamın ortak, sözel ve kendiliğinden oluşan ürünü olmasına karşın yapma destanlar, sonraki toplumlarda bireysel anlatım ve yaratmaya dayalı ürünlerdir. Yapma destanlarda toplumsal katkının yeri yoktur, bunlar tek bir sanatçının ortaya koyduğu yapıtlardır.</p>
<p>Dünya edebiyatında doğal destan olarak özellikle “<strong>Gılgamış</strong>” destanı ile “<strong>İlyada ve Odysseia</strong>’ destanı öne çıkmaktadır. Bilinen en eski destan olan “<strong>Gılgamış</strong>” destanı MÖ 3000 yıllarında Mezopotamya’da ortaya çıkmıştır. Eski Yunan Tarihçisi Homeros’un aktardığı destanlar olarak bilinen “<strong>İlyada ve Odysseia</strong>”nın ise MÖ 11-12. yüzyıllarda geçtiği sanılmaktadır. Özellikle Odysseia, Yunan tragedyası ve Batı edebiyatının önemli bir kaynağıdır.</p>
<p>Bazı milletlerin de kendi tarihlerini anlatan önemli doğal destanları vardır. Bunlar arasında eski İngilizce halk destanı ‘<strong>Beowulf</strong>”; Almanca “<strong>Nibelungenlied</strong>”, “<strong>Kudrunlied</strong>”; Fransa’da “<strong>Chanson de Geste</strong>” (Kahramanlık Şarkısı), yine Frank kralı Charlemagne’ın savaşlarını anlatan “<strong>Chanson de Roland</strong>”; İspanya’da “El Cantar de Mio Cid”; Hindistan’da “<strong>Mahabharata</strong>”, “<strong>Ramayana</strong>” ; Japonya’da Heike Monogatari” çok ünlüdür.</p>
<p>Dünya edebiyatında yapma destanlara da rastlanmaktadır. Virgilius’un “<strong>Aineis</strong>” adlı destanı MÖ 29 -19. yüzyılları kapsamaktadır. Troyalı Aineis’in uzun ve zorlu bir yolculuktan sonra Latin ülkesine gelerek Lavinium kentini kurması anlatılmaktadır. Lavinium sonradan Alba Langa ve Roma kentlerinin yerine kurulan ilk kenttir. Milton’un “<strong>Kaybolmuş Cennet</strong>” adlı destanı insanın cennetten kovuluşu ve tanrının şeytanla mücadelesini anlatmaktadır.</p>
