
<p>Dış kuvvetler iç kuvvetler sonucu oluşan yerşekillerinin son düzeltmelerinin yapıldığı kaynağını güneşten alan kuvvetlere denir. Dış kuvvetlerin etkisiyle yüksek yerler aşındırılmaktadır. Böylece yeryüzü giderek düzleşmekte, iç kuvvetler tarafından oluşturulan yeryüzü şekilleri ortadan kalkmaktadır. Başka bir ifade ile iç kuvvetlerin etkisiyle oluşan yer şekilleri dış kuvvetlerin etkisiyle biçimlenmektedir.</p>
<p>Yeryüzündeki aşındırmayı yapan dış kuvvetleri aşağıdaki gibidir.</p>
<h3><a name="1"></a><span style="color: #000080">Rüzgarlar</span></h3>
<p>Rüzgar kurak ve yarı kurak iklim bölgelerinde ve bitki örtüsünün zayıf olduğu alanlarda daha fazla şekillendirme yapar.</p>
<p><strong>1- Rüzgar Aşındırma Şekilleri</strong></p>
<p>Rüzgar gevşek malzemelerin bulunduğu yerlerde bu malzemeleri hızla kaldırarak havalandırır. Taşıdığı bu malzemeleri geçtiği yerlere çaptırması sonucu korozyon/ rüzgar aşındırması) meydana gelir. Bu şekiller böyle oluşmuşlardır.</p>
<p><strong>a) Şahit Kaya:</strong> Rüzgarın taşıdığı malzemeleri kara yüzeylerine çarptırmasıyla , farklı dirençteki tabakalarda aşınma da farlı oluşur. Böyle ortaya çıkan şekillere denir.</p>
<p><strong>b- Mantar kaya:</strong> Rüzgar tarafından taşınan malzemeler yüksek kayaların alt kısımlarına çarparlar ve burada aşındırma meydana getirirler. Kayanın üst kısmında aşınma az oluru. Böylece mantar kayalar meydana gelir.</p>
<p><strong>Tafoni:</strong> Kayaların çözünmeyle gevşemesi kısımlarının, rüzgarlar tarafından aşındırılıp kayadan kopmasıyla oluşan kovuklara tafoni denir</p>
<p><strong>Yardang:</strong> Yüzeyi farklı dirence sahip tabakalara çarpan rüzgarların, aşınması daha kolay tabakaları aşındırarak oluşturdukları oluk veya yarıklardır</p>
<p><strong>2- Rüzgarın Biriktirme Şekilleri</strong></p>
<p><strong>Kumul :</strong> Ruzgarın taşıdığı kum ve mil gibi ince malzemeleri hızının azaldığı yerlerde biriktirmesi ile oluşur.</p>
<p><strong>Barkan:</strong> Çöllerdeki Hilal biçimli kum tepeleridir. Hilalin açık ucu rüzgârın estiği yönü gösterir.Barkan kumullarında rüzgara bakan yamaç az meyilli ,kuytu yamacı ise diktir.Barkan kumullarında rüzgar tepedeki kumulları yanlara doğru ittirir böylece kumul hilal şeklini alır.Barkan terimi Türkistandan alınan bir terimdir.</p>
<p><strong>&nbsp;Lösler:</strong> İnce tozların, çöllerden daha nemli alanlara taşınması ve orada yığılması sonucu oluşan kalın toprak örtüsüne lös denir. Lösler genellikle tabakalaşmamış, gözenekli ve çok verimli topraklardır. Ülkemizde kumul şekilleri Konya Karapınar civarıda görülmektedir</p>
<h3><a name="2"></a><span style="color: #000080">Akarsular</span></h3>
<p><strong>Akarsuyun Havzası :</strong> Bir akarsuyun kollarıyla birlikte sularını topladığı alana o akarsuyun havzası denir. Havzanın büyüklüğü yerşekillerine ve akarsuyun uzunluğuna bağlıdır. Sularını denize ulaştıran havzalara açık havza, ulaştıramayan havzalara ise kapalı havza (Tuz Gölü çevresi, Van Gölü çevresi, Göller Yöresi, Aras Havzası) denir.</p>
<p><strong>Akarsuyun Akımı (Debisi) : </strong>Akarsuyun enine kesitinden 1 saniyede geçen su miktarıdır, m3/sn olarak ifade edilir. Akarsuyun akımı, iklim özelliklerine (yağış miktarı ve şekli, sıcaklık vs.) havzanın büyüklüğüne, arazinin geçirimlilik yapısına, akarsuyun beslendiği kaynaklara ve insanların etkisine bağlıdır.</p>
<p><strong>Akarsuyun Rejimi :</strong> Akarsu akımının yıl içerisinde gösterdiği seviye değişikliklerine denir. Bir yıl içerisinde su seviyeleri (debileri) arasında fark azsa rejimi düzenli, (Ekvatoral iklim, Karadeniz) çoksa rejimi düzensizdir. (Akdeniz, Muson) Akarsuyun rejimi üzerinde iklim özellikleri (yağış rejimi, yağış şekli, sıcaklık vs.) ve beslendiği kaynaklar etkilidir.</p>
<p><strong>Türkiye’deki Akarsuların Özellikleri</strong><br>
<strong>»</strong> Havzaları dardır. (Üç yandan denizlerle çevrili olması, engebeli yerşekilleri, dağların kıyıya parelel uzanması)<br>
<strong>»</strong> Rejimleri düzensizdir. (Her mevsim yağış olmadığından)<br>
<strong>»</strong> En fazla su taşıdıkları dönem genelde ilkbahardır. (Kar ve buz erimesi, yağış)<br>
<strong>»</strong> Hidroelektrik üretimine uygundurlar. (Derin ve eğimli vadilerde aktıklarından)<br>
<strong>»</strong> Taşımacılığa uygun değillerdir. (Rejimleri düzensiz, yatak eğimleri fazla, ağızları alüvyonla dolmuş)<br>
<strong>»</strong> En çok yararlandığımız alanlar; enerji üretimi, tarımda sulama ve içme suyu teminidir.<br>
<strong>»</strong> Denge profiline ulaşamamışlardır. (Genç yapılı arazi olduğu için)<br>
<strong>»</strong> Yatak eğimleri fazla olduğundan hızlı akarlar, bol alüvyon taşırlar.<br>
<strong>»</strong> Dağların uzantısı nedeniyle genelde doğu-batı uzanışlıdırlar.<br>
<strong>»</strong> Yağış miktarına bağlı olarak genelde az su taşırlar.</p>
<p><span style="color: #000080"><strong>Akarsu Aşındırması</strong></span></p>
<p>Akarsuların aşındırmasında en önemli etken eğim fazlalığı (hızlı akış)dır. Ayrıca taşıdığı su miktarı, bitki örtüsü, arazi yapısı ve taşıdığı yük miktarı da aşındırma üzerinde etkilidir.</p>
<p><span style="text-decoration: underline"><strong>Akarsu Aşındırma Şekilleri</strong></span><br>
<strong>1- Vadiler :</strong> En yaygın aşındırma şekilleridir.<br>
<strong>2- Dev Kazanı</strong><br>
<strong>3- Peri bacaları</strong><br>
<strong>4- Peneplen (Yontukdüz)</strong><br>
<strong>5- Kırgıbayır</strong><br>
<strong>6- Denge profili</strong></p>
<p><span style="color: #000080"><strong>Akarsu Biriktirmesi</strong></span></p>
<p>Akarsuyun biriktirmesinde en önemli etken eğim azalmasıdır. Ayrıca taşınan su miktarının az olması ve yük miktarının artması da biriktirmeye neden olur.</p>
<p><span style="text-decoration: underline"><strong>Akarsu Biriktirme Şekilleri</strong></span><br>
<strong>1- Birikinti Konisi</strong><br>
<strong>2- Dağ eteği ovası</strong><br>
<strong>3- Dağ içi ovası</strong><br>
<strong>4- Irmak ada ve setleri</strong><br>
<strong>5- Deltâ Ovaları :</strong> Akarsuyun denize döküldüğü yerde taşıdığı alüvyonları üçgen (Δ = deltâ) şeklinde biriktirmesiyle oluşur.<br>
Bir kıyıda deltâ oluşabilmesi için;<br>
<strong>»</strong> Kıyıda gel-git ve akıntıların etkili olmaması,<br>
<strong>»</strong> Kıyının sığ (az derin) olması,<br>
<strong>»</strong> Akarsuyun bol alüvyon taşıması gerekir.<br>
<strong>6- Taraça (Seki)</strong></p>
<h3><a name="3"></a><span style="color: #000080">Yeraltı Suları Kaynak Çeşitleri</span></h3>
<p><strong>» Karstik Kaynaklar (Voklüz)</strong><br>
<strong>» Yamaç Kaynakları</strong><br>
<strong>» Artezyen Kaynakları</strong><br>
<strong>» Fay Kaynakları</strong><br>
<strong>» Gayzerler&nbsp;</strong></p>
<p><strong><span style="color: #000080">Karstik Kaynaklar (Voklüz) ve Özellikleri</span></strong></p>
<p>Kalkerli arazilerde yeraltına sızan sular yeraltında boşluklarda birikir. Bu boşluklarda biriken sular yer üzerine çıkarsa karstik kaynak diye adlandırılır. Karstik kaynaklara VOKLÜZ adı da verilir.</p>
<p><strong>» </strong>Genellikle çok su çıkaran karstik kaynaklardır. Bazıları büyük bir akarsu oluşturacak kadar bol su çıkarabilir.<br>
<strong>» </strong>Suları soğuktur.<br>
<strong>» </strong>Bol miktarda kireç içerirler.<br>
<strong>» </strong>Genellikle içme suyu olarak kullanılmazlar (İstisnalar vardır.)<br>
<strong>» </strong>Debileri mevsimsel olarak değişir.<br>
<strong>» </strong>Türkiye’de en çok Akdeniz bölgesinde bu tarz karstik kaynaklara rastlanır.</p>
<p><span style="text-decoration: underline"><strong>Vadi (Yamaç Kaynakları) ve Özellikleri</strong></span><br>
<strong>» </strong>Vadi yamaçlarından akışa geçen kaynaklardır.<br>
<strong>» </strong>Türkiye’de dağlık yerlerde yaygındır.<br>
<strong>» </strong>Suları soğuktur ve akımları yıl içerisinde değişir.<br>
<strong>» </strong>Kurak mevsimlerde akarsuların kurumasını önlerler.</p>
<p><span style="text-decoration: underline"><strong>Artezyen Kaynakları ve Özellikleri</strong></span><br>
<strong>» </strong>Yüzey sularının Geçirimsiz tabakalar arasında bulunan geçirimli tabakada birikmesi ve Sondaj atılarak insan tarafından bu suyun yüzeye çıkarılması ile oluşan kaynaklara artezyen kaynak denir.<br>
<strong>» </strong>Suları tarımda sulama da ve içme suyu olarak kullanılır.<br>
<strong>» </strong>Artezyen kaynakların suları soğuktur.</p>
<p><span style="text-decoration: underline"><strong>Fay Kaynakları ve Özellikleri</strong></span><br>
<strong>» </strong>Yerin derinliklerinde bulunan yer altı kaynaklarının fay kırıklarından yüzeye çıkması ile oluşur.<br>
<strong>» </strong>Kırıklı yapının olduğu yerlerde sık rastlanır. Ör; Türkiye’de Ege<br>
<strong>» </strong>Türkiye’de fay kaynaklarına sık rastlanır.<br>
<strong>» </strong>Fay kaynaklarından elde edilen enerjiye Jeotermal enerji denir<br>
<strong>» </strong>Suları ılık ya da sıcaktır.<br>
<strong>» </strong>Kaplıca ya da Ilıca olarak da adlandırılır.<br>
<strong>» </strong>İçlerinde bol miktarda eriyik mineral bulunur.</p>
<p><span style="text-decoration: underline"><strong>Gayzer Kaynakları ve Özellikleri</strong></span><br>
<strong>» </strong>Volkanizmanın etkili olduğu alanlarda yer altında sıcaklığın fazla olmasından dolayı, yer altı suları kaynar ve basınçlı bir şekilde sıcak su ya da buhar olarak belirli aralıklarla fışkırır. Bu şekilde oluşan kaynaklara gayzer ismi verilir.<br>
<strong>» </strong>Özellikle aktif volkanların görüldüğü yerlerde sık rastanır. Ör; Yeni Zellanda , İzlanda, İtalya vb..<br>
<strong>» </strong>Gayzer Kaynakları Aktif volkanik faaliyetlerin olduğu yerlerde görülür bu yüzden Türkiye’de Gayzer Kaynaklarına <strong>» </strong>Rastlanmaz</p>
<p><span style="text-decoration: underline"><strong>Derinlerden Gelen Suların Genel Özellikleri</strong></span><br>
<strong>» </strong>Suları ılık veya sıcak olur.<br>
<strong>» </strong>Akımı (Debisi) fazla değişiklik göstermez.<br>
<strong>» </strong>İçlerinde bol miktarda eriyik mineral bulunur.<br>
<strong>» </strong>Su sıcaklığı çok değişmez.</p>
<h3><a name="4"></a><span style="color: #000080">Buzullar </span></h3>
<p>Kutup bölgeleri ve yüksek dağlarda yeryüzünü şekillendiren en önemli dış kuvvet buzullardır. Ülkemizin şekillenmesinde en az etkisi olan dış kuvvettir. Erimeden, ertesi yıla kalan kara kalıcı (daimi) kar, karalar üzerinde hareket eden buz tabakalarına ise buzul adı verilir. Kalıcı kar ve buzulların yükselti sınırı Ekvatordan kutuplara doğru gidildikçe deniz seviyesine doğru alçalır. Buzulların etkisiyle hörgüçkayalar, tekne vadiler, sirk gölleri, Fiyort ve skyer tipi kıyılar (aşındırma) ve morenler (biriktirme) meydana gelir. Kanada’nın kuzeyi, Kuzey Avrupa ve İskandinav yarımadasında buzulların şekillendirici etkisi belirgindir. Ülkemizde ise; Hakkari çevresinde Cilo ve Sat Dağları ile Ağrı, Süphan, Munzur, Kaçkar, Erciyes, Aladağlar ve Uludağ üzerinde buzul şekillerine rastlanır.</p>
<h3><a name="5"></a><span style="color: #000080">Göller</span></h3>
<p>Karalar üzerindeki durgun su kütlelerine göl denir. Bir gölün dışarıya akışı (gidegeni) varsa suları tatlı, akışı yoksa suları tuzludur.</p>
<p><strong>Göller oluşumuna göre;</strong><br>
1- Tektonik Göller : İznik, Manyas, Ulubat, Tuz, Hazar<br>
2- Karstik Göller : Salda, Söğüt, Avlan, Suğla (Akdeniz Bölgesi)<br>
3- Buzul (Sirk) Gölleri : Yüsek dağlarda<br>
4- Volkanik Göller : Meke, Nemrut<br>
5- Set Gölleri<br>
a) Heyelân Seti : Abant, Yedi göller, Uzungöl, Tortum, Sera (Karadeniz Bölgesi)<br>
b) Alüvyon Seti : Eymir, Mogan, Bafa, Marmara<br>
c) Kıyı seti (Lagün) : Büyük ve Küçükçekmece,Terkos<br>
d) Lav Seti : Van, Çıldır, Erçek, Nazik, Haçlı (Doğu Anadolu)<br>
e) Yapay Set (Baraj gölleri) : Keban, Atatürk, Karakaya, Dicle, Hirfanlı, Sarıyar v.s.<br>
Göllerimizden; enerji üretimi (hidroelektrik), tarımda sulama, içmesuyu temini, tuz üretimi, turizm ve su ürünleri avcılığı amacıyla yararlanılır. Göllerin su seviyesi iklim koşullarına bağlı olarak mevsime göre değişebilir.</p>
<h3><a name="6"><span style="color: #000080">Dalga ve Akıntılar</span></a></h3><a name="6">
<p>Dalgaların oluşumunda rüzgâr, deprem ve volkanizma ile gel-git etkili olurken, akıntıların oluşumunda rüzgâr ve yoğunluk farkı etkili olur. Dalgaların etkisiyle falez = yalıyar (aşındırma) kıyı oku (Fethiye Ölüdeniz) Lagün = deniz kulağı (Büyük ve Küçük Çekmece Gölleri), Tombolo = Saplıada (Kapıdağ yarımadası) meydana gelir.</p>
</a><h3><a name="6"></a><a name="7"><span style="color: #000080">Kıyı Tipleri</span></a></h3><a name="7">
<p><strong>Boyuna Kıyı :</strong> Dağların kıyıya paralel uzandığı,girinti ve çıkıntının az olduğu kıyılardır. (Karadeniz ve Akdeniz kıyıları)</p>
<p><strong>Enine kıyı :</strong> Dağların kıyıya dik uzandığı bölgelerde çöküntü alanlarının sular altında kalmasıyla ortaya çıkan çok girintili çıkıntılı kıyılardır. (Ege Bölgesi kıyıları)</p>
<p><strong>Limanlı Kıyı :</strong> Su basmasına uğrayan alçak bölgelerin önünün kıyı okları ile kapanması sonucu oluşan kıyılardır. Ukrayna’nın Karadeniz kıyıları.</p>
<p><strong>Dalmaçya kıyı :</strong> Denizin kıyıya paralel uzanan dağ sıraları arasındaki vadilere dolması sonucu oluşan kıyılardır. Dağlar kıyı önünde kıyıya paralel adalar oluşturur. (Kaş-Finike arası)</p>
<p><strong>&nbsp;Rias kıyı :</strong> Akarsuların plâtolarda açtıkları derin vadilerin sular altında kalmasıyla oluşan kıyılardır. (Çanakkale ve İstanbul Boğazları, İstanbul Halici, Güney Ege kıyıları)</p>
<p><strong>Fiyort Kıyı :</strong> Buzul vadilerin sular altında kalmasıyla oluşan çok girintili çıkıntılı körfezlerdir. (Norveç kıyıları – Türkiye’de görülmez.)</p>
<p><strong>Skyer Kıyı :</strong> Deniz ilerlemesi sonuçu hörgüçkayaların irili ufaklı binlerce adaya dönüştüğü çok girintili çıkıntılı kıyılardır. (Kanada ve İskandinav yarımadası kıyıları – Türkiye’de görülmez.)</p>
<p><strong>Haliçli (Estuar) Kıyılar :</strong> Gel-git olayının görüldüğü kıyılarda akarsu ağızlarının temizlenmesi sonucu oluşan kıyılardır. (Kuzeybatı Avrupa kıyıları : Londra, Hamburg, Amsterdam, Anvers – Türkiye’de görülmez.)</p>
