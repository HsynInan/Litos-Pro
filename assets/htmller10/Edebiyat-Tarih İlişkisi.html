</p>
<h1><span style="color: #ff0000">Edebiyat-Tarih İlişkisi </span></h1>
<p>Tarih, geçmiş dönemlerdeki olayları, savaşları, uygarlıkları belgelere dayanarak yer ve zaman göstererek inceleyen bilim dalıdır. Edebiyat tarihi ise geçmiş dönemlerde yazılmış eserleri inceleyen, onlardan sonuçlar çıkaran bir bilim dalıdır.</p>
<p>Tarih, insanlığın yaşadığı acıları, sevinçleri, büyük olayları ve değişimleri kayıt altına alır. Edebiyat da bu bilgilerden yararlanarak insanların bu süreçler içinde yaşadığı duyguları konu edinir. Örneğin, Kurtuluş Savaşı yıllarında Anadolu halkının yaşadığı sıkıntılar ve göstermiş olduğu üstün mücadele konusunu temel alarak bir şiir, hikaye ya da roman yazmak isteyen bir edebiyatçının yararlanacağı ilk kaynak, tarihi metinlerdir. O dönemde nerede neler olup bittiğini, olayların nasıl geliştiğini tam anlamıyla bilmeyen bir edebiyatçının ortaya koyacağı eser gerçekliği yansıtamaz. Gerçekliği yansıtmayan bir edebi eser ilgi görmez. Edebiyatımızın önemli romanlarından olan Yaban, Sinekli Bakkal, Vurun Kahpeye, Küçük Ağa eserlerinde Milli Mücadele yılları anlatılmaktadır.</p>
<p>Mehmet Akif Ersoy’un “Çanakkale Şehitlerine” adlı uzun şiirinin yıllardır sevilmesinin nedeni, tarihte yaşanmış, acılarla dolu bir savaşın sahnelerini duygu yüklü bir üslupla ve gerçeğe çok yakın bir şekilde yansıtmasıdır