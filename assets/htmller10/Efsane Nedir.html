
<h2><span style="color: #ff0000">Efsane Nedir?&nbsp;</span></h2>
<p>Çoğu zaman olağanüstülüklerin yer aldığı, belirli bir üsluba ve şekle bağlı olmayan, genellikle geçmişin derinliklerinden ortaya çıkan kısa, yalın, ağızdan ağıza aktarılan söyleyeni belli olmayan (anonim) halk edebiyatı türüne <strong>efsane</strong> denir.</p>
<p>Efsaneler, bir doğa olayını, bir varlığın meydana gelişini, doğa elemanlarından birinde olan bir değişikliği doğaüstü özellikler gösteren kişilerin hayatlarını, halk hafızasında ve hayalinde yaşayan biçimiyle belli bir yere ya da bir olaya bağlayarak, olağanüstü olaylarla süsleyerek anlatır. Efsaneyi “anlatan” ve “dinleyen” açısından değerlendirirsek her ikisinin de anlatılan doğaüstü olaylara<br>
inandığını veya inanmak istediğini söyleyebiliriz. Olay ve kişiler akıl dışı boyutta olsa da insanların metafiziğe ve maneviyata dair algıları, efsanenin etkileyici bir anlatı türü olmasını sağlamaktadır.</p>
<p>Efsanelerin oluşumunu (ortaya çıkışlarını) açıklayabilmek için önce, köklerini araştırmak gerekir. Çünkü, efsaneler teşekkül ederlerken beslendikleri kaynaklara, köklerine göre farklılık arz etmektedirler. Yani, bütün efsaneler aynı teşekkül, oluşum sürecinden geçmemektedir. Efsane oluşumlarının bu şekilde farlılık göstermesinde sebebi ne olabilir, neden aynı süreçten geçmemektedirler? Bu soruların cevabı, efsanelerin kökleriyle ilgilidir. Efsanelerin bir değil, birkaç kökü vardır. bu kökleri şöyle sıralayabiliriz:</p>
<p>– Mitolojik kökler,<br>
– Tarihi kökler,<br>
– Dini kökler,<br>
– Hayli, fantastik kökler</p>
<p>Bu köklerin hepsi her efsanede görülmez. Efsanenin çeşidine göre köklerden biri önem kazanır.</p>
<p><span style="text-decoration: underline"><strong>Özellikleri</strong></span></p>
<p>» Efsaneler kısa halk anlatılarıdır.<br>
» Tek motif etrafında şekillenirler.<br>
» Efsaneler kutsaldır. İçerisinde dini unsurlar barındırırlar.<br>
» Efsanelerde gerçeklik objektif değildir. Yani gerçeklik inanana bağlıdır.<br>
» Olağanüstü olması şarttır.<br>
» Kutsal-Gerçek-Olağanüstü efsaneler bu üç öğe etrafında oluşur. Bunlardan ikisi de olursa efsane olur.<br>
» Efsanelerin 3 kökeni vardır. Bunlar; din, mitoloji ve tarihdir.Bilinen şahıs, olay ve mekan etrafında anlatılırlar.<br>
» Kahramanları genelde dini, mitik veya tarihi kişiliklerdir.<br>
» Mitlerde kahramanlar tanrı veya yarı tanrılardır. Efsanede tanrı ya da yarı tanrı bulunmaz. Bu yönüyle efsaneyi mitten ayırabiliriz.<br>
» En az inanılır olan efsaneler mitik efsanelerdir.Dini efsanelerde olağanüstülük keramet diye kabul edilir.<br>
» Efsanelerde çok nadir olarak kalıplaşmış ifade kullanılır. Bu yönüyle de masallardan ayrılır.</p>
