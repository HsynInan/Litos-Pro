<body><div class="entry-content" itemprop="text"><h2 class="has-vivid-cyan-blue-color has-text-color">Ek Kök ve Gövde – İsim Kök ve Fiil Kök</h2></div><div class="su-box-content su-u-clearfix su-u-trim" style="border-bottom-left-radius:1px;border-bottom-right-radius:1px">Hangisi kök türü bakımından diğerlerinden farklıdır? <br>Hangisi farklı bir kökten türemiştir? <br>Hangisi hem yapım hem çekim eki almıştır? <br>Hangisi ortak köklüdür / değildir? Hangisi sesteş köktür?<br> Hangisi birden fazla çekim eki almıştır? <br>Hangisi birden fazla yapım eki almıştır?<br>…. sözcüğü ad soyludur / fiil soyludur.<br>…. sözcüğü fiilden fiil / filden isim / isimden isim / isimden fiil eki almıştır?</div><h4 class="has-white-color has-text-color has-background" style="background-color:#e54646"><strong>Kök Bilgisi</strong></h4><p>Bir sözcüğün <strong>anlamlı en küçük birimine</strong> kök denir.</p><ul><li>Kök bulunurken<strong> sözcükteki tüm ekler çıkartılır.</strong></li></ul><p class="has-black-color has-text-color">Söz gelimi, gözlükçülükten sözcüğünün kökünü sözcüğü sondan başlayarak parçalayalım ve köküne ulaşalım:<br><strong>gözlükçülükten<br>gözlükçülük<br>gözlükçü<br>gözlük<br>göz </strong><br></p><ul><li>Türkçede kökler <strong><span style="color:#0693e3" class="tadv-color">sözcüğün başında</span></strong> bulunur. Kökler önceden var olan türetilmemiş sözcüklerdir.</li></ul><p class="has-black-color has-text-color">Gözlükçülük sözcüğü üzerinden örneklendirelim yine. Sözcüğün başına baktığımız anlamlı en küçük birim olarak göz sözcüğünü görürüz:<br><strong>Göz<br>Gözlük<br>Gözlükçü<br>Gözlükçülük</strong></p><p>Göz sözü, önceden var olan bir sözcük iken gözlük sözcüğü göz sözcüğüne, gözlükçü sözcüğü gözlük sözcüğüne, gözlükçülük sözcüğü de gözlükçü sözüne getirilen ek ile türetilmiş ve türetme yolu ile elde edilmiş bir sözcüktür.<br></p><ul><li>Kökler <strong><span style="color:#0693e3" class="tadv-color">isim (ad) ve fiil (eylem) kökü</span></strong> olmak üzere ikiye ayrılır.</li></ul><h5 class="has-vivid-cyan-blue-color has-text-color"><strong>1. İsim Kök</strong></h5><p class="has-black-color has-text-color">Canlı ve cansız varlıkları , düşünce , duygu, olay ve durumları adlandıran köklerdir.<br>İş , oluş , hareket bildirmez , “-<strong>mak, -mek” ekini almaz</strong>.<br>Gözlük sözcüğünün kökü, “göz” isimdir. (Gözmek diyemezsiniz.)<br>Başlangıç sözcüğünün kökü, “baş” isimdir. (başmak diyemezsiniz.)<br></p><h5 class="has-vivid-cyan-blue-color has-text-color"><strong>1. Fiil Kök</strong></h5><p class="has-black-color has-text-color">Bir işi, oluşu ve hareketi bildiren köklerdir. Mastar eki <strong>“-mak,-mek” ekini</strong> alır. <br>Fiil kökleri yazılırken sonlarına küçük bir tire(-) işareti konur.<br>Bilgi sözcüğünün kökü, “bil-” fiilidir. (bilmek diyebilirsiniz.)<br>Sevgi sözcüğünün kökü, “sev-” fiildir. (sevmek diyebiliriz.)<br></p><div class="su-box su-box-style-glass" id="" style="border-color:#bd0327;border-radius:3px"><div class="su-box-title" style="background-color:#f0365a;color:#FFFFFF;border-top-left-radius:1px;border-top-right-radius:1px">Dikkat Et</div><div class="su-box-content su-u-clearfix su-u-trim" style="border-bottom-left-radius:1px;border-bottom-right-radius:1px">Bazı sözcükler <strong>yeni bir ek aldıklarına ses kaybına, yumuşamasına vb. ses olaylarına</strong> uğrayabilirler. Bu durumda kökü tespit ederken dikkat etmek gerekir.<p></p><p>kaybına → kayıp-ı-n-a → kökü kayıp<br>çevrelemek → çevir-le-mek → kökü çevir<br>sararmak → sarı-ar-mak → kökü sarı<br>küçülmek → küçük – l – mek → kökü küçük</p><p class="has-black-color has-text-color"></p></div></div><p class="has-black-color has-text-color"></p><div class="su-box su-box-style-glass" id="" style="border-color:#0343bd;border-radius:3px"><div class="su-box-title" style="background-color:#3676f0;color:#FFFFFF;border-top-left-radius:1px;border-top-right-radius:1px">EK Bİlgi: Ortak Kök ve Sesteş Kök</div><div class="su-box-content su-u-clearfix su-u-trim" style="border-bottom-left-radius:1px;border-bottom-right-radius:1px">Türkçede <strong>hem isim (ad) hem de fiil (eylem) olarak kullanılabilen <span style="color:#cf2e2e" class="tadv-color">ortak  kökler</span></strong> vardır. Ortak köklerin isim kökü mü, fiil kökü mü olduğu cümledeki anlamından ortaya çıkar.<br>“Güreşi yarıda kestiler.” cümlesinde “güreş” isim kök iken “İkisi güreşti.” cümlesinde “güreş-(mek)” fiili köktür. Şu sözcükler de ortak köke örnektir: <strong><span style="color:#0693e3" class="tadv-color">güreş / güreş-, barış / barış-, tat / tat-, göç / göç</span></strong>, <strong><span style="color:#0693e3" class="tadv-color">boya / boya-.</span></strong><br>Ortak kökler arasında anlam ilişkisi vardır: güreş(mek), ismi güreş olan sporu yapmaktır.<p></p><p class="has-black-color has-text-color"><strong><span style="color:#000000" class="tadv-color">Türkçede aralarında anlam ilişkisi bulunmayan, tamamen iki ayrı sözcük olan ama aynı şekilde yazılan</span></strong> kökler de vardır. Bunlar ise sesteş köktür: <strong><span style="color:#cf2e2e" class="tadv-color">al / al-, dal / dal-, kız / kız-, yüz / yüz</span></strong><span style="color:#cf2e2e" class="tadv-color"><strong>–</strong></span>…<br>al: kırmızı / al(mak) fiil gibi.</p></div></div> <script async="" src="https://pagead2.googlesyndication.com/pagead/js/adsbygoogle.js"></script> <ins class="adsbygoogle" style="display:block; text-align:center;" data-ad-layout="in-article" data-ad-format="fluid" data-ad-client="ca-pub-9824415284613032" data-ad-slot="6334619739"><iframe id="aswift_2" style="height: 1px !important; max-height: 1px !important; max-width: 1px !important; width: 1px !important;"><iframe id="google_ads_frame1"></iframe><iframe id="aswift_1" style="height: 1px !important; max-height: 1px !important; max-width: 1px !important; width: 1px !important;"><iframe id="google_ads_frame0"></iframe></iframe></ins> <script>(adsbygoogle = window.adsbygoogle || []).push({});</script> <h4 class="has-white-color has-text-color has-background" style="background-color:#e54646"><strong>Ek Bilgisi</strong></h4><ul><li>Köklere gelen her ek yeni bir sözcük türetmez. <strong><span style="color:#0693e3" class="tadv-color">Bazı ekler yeni sözcük türetirken</span></strong> <strong><span style="color:#cf2e2e" class="tadv-color">bazılarının görevi sözcüğün cümledeki diğer sözcükler ile ilişki</span></strong> kurmasına yardımcı olmaktır.</li></ul><p>Söz gelimi, “Gözlükten hoşlanmam.” cümlesindeki “gözlükten” sözcüğüne gelen eklere baktığımızda – lük ekinin yeni bir sözcük türettiğini görürken, (gözlük) – ten ekinin “gözlük” sözcüğünü “hoşlanmam” sözcüğüne bağlayarak (gözlük hoşlanmam değil gözlükten hoşlanmam) anlamlı bir cümle kurmamıza yardım ettiğini görürüz.</p><ul><li>Türkçede ekler, <strong><span style="color:#0693e3" class="tadv-color">yapım eki </span></strong>ve <strong><span style="color:#cf2e2e" class="tadv-color">çekim eki </span></strong>olmak üzere ikiye ayrılır.</li><li><strong><span style="color:#cf2e2e" class="tadv-color">Çekim ekleri</span></strong>,&nbsp;<strong><span style="color:#000000" class="tadv-color">kelimenin&nbsp;anlamını değiştirmez, yeni bir kelime yaratmaz</span></strong>, cümledeki diğer kelimeler ile anlam ilişkisi kurmasına yardımcı olur.</li><li><strong><span style="color:#0693e3" class="tadv-color">Yapım ekleri</span></strong>, isim ya da fiil kök veya gövdelerine gelerek onlardan <strong><span style="color:#0693e3" class="tadv-color">başka isim ya da fiil türeten</span></strong> eklerdir. <strong><span style="color:#000000" class="tadv-color">Yapım ekleri eklendiği sözcüğün&nbsp;anlamını</span></strong>&nbsp;ve bazen de türünü <strong><span style="color:#000000" class="tadv-color">değiştirirler.</span></strong></li></ul><ul><li>Yapım ekleri yeni sözcük türettikleri için her zaman çekim eklerinden önce gelir. (birkaç istisna dışında)</li><li>İsim ve fiil köklerine yapım ekleri getirilerek oluşturulmuş yeni sözcüklere “<strong><span style="color:#cf2e2e" class="tadv-color">gövde</span></strong>” denir.</li></ul><ul><li>Yapım ekleri <strong>isimden isim, isimden fiil, fiilden fiil, fiilden isim yapan ekler</strong> şeklinde isimlendirilir. Bu isimlendirme eklendiği kök ve yeni sözcüğün türünden gelir. Bilgi sözcüğünde bil- fiil köküne – gi yapım eki gelmiş, bilgi ismi türetilmiş. Öyle ise – gi eki fiilden isim yapan ektir.</li></ul><p class="has-black-color has-text-color">Özetle Türkçede önce kök, sonra varsa yapım eki sonra varsa çekim eki gelir: <strong>kök+<span style="color:#0693e3" class="tadv-color">yapım eki</span>+<span style="color:#cf2e2e" class="tadv-color">çekim eki</span></strong></p><figure class="wp-block-table"><table class="has-subtle-pale-blue-background-color has-background"><tbody><tr><td><strong>Sözcükler</strong></td><td><strong>Kök</strong></td><td><strong>Yapım Ekleri</strong></td><td><strong>Çekim Ekleri</strong></td></tr><tr><td>Kelimelerden</td><td>kelime</td><td>x</td><td>-ler-den</td></tr><tr><td>bilgisizler</td><td>bil-</td><td>-gi-siz</td><td>-ler</td></tr><tr><td>gelmişti</td><td>gel-</td><td>x</td><td>-miş-ti</td></tr><tr><td>yapımcıdan</td><td>yap-</td><td>-ım-cı</td><td>-dan</td></tr><tr><td>burnumuz</td><td>burun-</td><td>x</td><td>-(u)-muz</td></tr><tr><td>geliyorlar</td><td>gel-</td><td>x</td><td>(i)-yor-lar</td></tr></tbody></table></figure><p class="has-black-color has-text-color"></p><div class="su-box su-box-style-glass" id="" style="border-color:#000000;border-radius:3px"><div class="su-box-title" style="background-color:#333333;color:#FFFFFF;border-top-left-radius:1px;border-top-right-radius:1px">Uyarı</div><div class="su-box-content su-u-clearfix su-u-trim" style="border-bottom-left-radius:1px;border-bottom-right-radius:1px"><span style="color:#000000" class="tadv-color"><strong>Kök ile yeni türetilen sözcük arasında her zaman bir anlam ilişkisi vardır</strong></span><strong>.</strong> Göz ile gözlük sözcüğü arasındaki ilişki gibi.<p></p><p class="has-black-color has-text-color">Bu yüzden kökü tespit ederken bu ilişkiye dikkat etmeden en küçük anlamlı birimi seçerseniz hata yaparsınız. Kalemler sözcüğünün kökü kale, balık sözcüğünün kökü bal değildir örneğin.</p></div></div><p></p> <script async="" src="https://pagead2.googlesyndication.com/pagead/js/adsbygoogle.js"></script> <ins class="adsbygoogle" style="display:block; text-align:center;" data-ad-layout="in-article" data-ad-format="fluid" data-ad-client="ca-pub-9824415284613032" data-ad-slot="6334619739"><iframe id="aswift_3" style="height: 1px !important; max-height: 1px !important; max-width: 1px !important; width: 1px !important;"><iframe id="google_ads_frame2"></iframe></ins> <script>(adsbygoogle = window.adsbygoogle || []).push({});</script> <h5 class="has-white-color has-pale-cyan-blue-background-color has-text-color has-background"><strong>Örnek Sorular ve Çözümleri</strong></h5><p>Adını funda oteli koymuş&nbsp;<br data-rich-text-line-break="true">Sevdamızın da <u>adını</u> <br data-rich-text-line-break="true">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;I <br data-rich-text-line-break="true">Ayakları dibinde gün <u>batımının.</u> <br data-rich-text-line-break="true">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; II&nbsp;&nbsp;&nbsp;&nbsp;&nbsp;&nbsp;&nbsp; <br data-rich-text-line-break="true">Ve ağzında binlerce güneşin <u>tadı</u> <br data-rich-text-line-break="true">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; III <br data-rich-text-line-break="true"><u>Dilinin</u> ucunda <u>yalnızca</u> kendi adın. <br data-rich-text-line-break="true">&nbsp; IV&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; V <br data-rich-text-line-break="true"><br data-rich-text-line-break="true"><strong><span class="tadv-color">Bu dizelerde numaralanmış sözcüklerin hangisi kök türü bakımından diğerlerinden farklıdır?</span></strong></p><p class="has-black-color has-pale-cyan-blue-background-color has-text-color has-background"><strong>Çözüm Yolu:</strong> Hangisinin kökü isim hangisinin kökü fiil diye bakmak.</p><p class="has-black-color has-light-green-cyan-background-color has-text-color has-background"><br><strong>Çözüm</strong>: Adını (ad-ı-(n)-ı ) sözcüğünün kökü ad, tadı (tat-ı) sözcüğünün kökü tat, dilinin (dil-i-nin) sözcüğünün dil, yalnızca (yalınız-ca) sözcüğün kökü yalın. Ad ve yalının kesinlikle isim olduğunu biliyoruz, dil ve tat sözcüklerini de şaşırtmak amacı ile koymuşlar, dilmek ve tatmak deyip fiil sanın diye lakın bunlarında da isim olduğunu görmelisiniz. Geriye batımının sözcüğü kalıyor, gün batımı bat-(mak) fiili ile ilişkili. Öyleyse kökü fiil olan tek sözcük II. sözcük.</p><p>Bir damla deniz, işte görüp göreceğin<br>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;I<br>Ey yoksunluklardan yola çıkan kişi!<br>&nbsp; &nbsp; &nbsp; &nbsp; &nbsp; &nbsp; &nbsp; &nbsp;II<br>Altmış yıl yaşadın, altı günlük ne kaldı?<br>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; III<br>Ne kaldı anılardan, acılardan başka?<br>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;IV&nbsp; &nbsp; &nbsp; &nbsp; &nbsp; &nbsp; &nbsp; &nbsp; V<br><strong>Bu dizelerde numaralanmış sözcüklerden hangileri hem yapım hem çekim eki <u>almamıştır</u>?<br><br></strong>A) I ve II.&nbsp; &nbsp; &nbsp; B) I ve V.&nbsp; &nbsp; &nbsp; C) II ve IV.&nbsp; &nbsp; &nbsp; D) III ve IV.&nbsp; &nbsp; &nbsp; E) IV ve V.<strong><br></strong></p><p class="has-black-color has-pale-cyan-blue-background-color has-text-color has-background"><strong>Çözüm Yolu:</strong> Yapım eki almış sözcüğü belirlemek ve elemek. Ayrıca hem yapım hem çekim eki dediğine göre en az iki ek alması gerekli, öyleyse tek ek alanı da bulmak şıkları elemek de yardımcı olur.</p><p class="has-black-color has-light-green-cyan-background-color has-text-color has-background"><br><strong>Çözüm</strong>: Görüp sözcüğü (gör-üp) tek ek almış. Dolayısıyla C, D, E şıklarını eleriz. A ve şıkkkı için II. ve V. sözcüklere bakarız. II. sözcük yoksunluklardan (yok-sun-luk-lar-dan) sözcüğü yok sözcüğünden yoksun, yoksun sözcüğünden yoksunluk olmuş aldığı yapık ekleri ile sonra da başka ekler almış. Bu şıkkı da böylelikle eleriz. Cevap B seçeneği çıkar. Acılardan (acı-lar-dan) sözcüğünün kökü acı, aldığı -lar ve -dan ekleri yeni bir sözcük türetmediğine göre bunlar çekim eki ve sözcük yapım eki almamış.<br>III – yaş-a-dı-n (yaştan yaşamak)<br>IV – an-ı-lar-dan (anmaktan anı)</p><p>Ayvalar ve güneş sarardı<br>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; I<br>Yıldızlar daha parlak<br>&nbsp; &nbsp; &nbsp;II<br>Ve ay daha soğuk şimdiden<br>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;III<br>Güz denizi yutkunuyor<br>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;IV<br>Ardı sıra yitik bir aşkın<br>&nbsp; &nbsp; &nbsp; &nbsp; &nbsp; &nbsp; &nbsp; &nbsp; V<br>Kıyıya çarpıp geriye çekilirken<br><strong><br>Bu dizelerde numaralanmış sözcüklerden hangileri isim kökünden türemiştir?<br><br></strong>A) I ve II.&nbsp; &nbsp; &nbsp;B) I ve III.&nbsp; &nbsp; &nbsp;C) II ve IV.&nbsp; &nbsp; D) III ve V.&nbsp; &nbsp; &nbsp; E) IV ve V.</p><p class="has-black-color has-pale-cyan-blue-background-color has-text-color has-background"><strong>Çözüm Yolu:</strong> Sözcüklerin kökü bulunur ve isim mi fiil mi diye kontrol edilir.</p><p class="has-black-color has-light-green-cyan-background-color has-text-color has-background"><br><strong>Çözüm</strong>: <br>V. Sözcük yit-ik, kök yit-(mek)<br>IV. Sözcük yut-kun-u-yor, kök yut-(mak)<br>III. Sözcük soğu-k, kök soğu-(mak)<br>II. Sözcük yıldız-lar, kök yıldız<br>I. Sözcük sarı-ar-dı, kök sarı (ünlü düşmesine dikkat et)<br>Yıldızmak ve sarımak diyemediğimize göre bunlar isim ve cevap A şıkkı.<br></p> <script async="" src="https://pagead2.googlesyndication.com/pagead/js/adsbygoogle.js"></script> <ins class="adsbygoogle" style="display:block; text-align:center;" data-ad-layout="in-article" data-ad-format="fluid" data-ad-client="ca-pub-9824415284613032" data-ad-slot="6334619739"><iframe id="aswift_4" style="height: 1px !important; max-height: 1px !important; max-width: 1px !important; width: 1px !important;"><iframe id="google_ads_frame3"></iframe></ins> <script>(adsbygoogle = window.adsbygoogle || []).push({});</script> <h5 class="has-white-color has-vivid-red-background-color has-text-color has-background"><strong>Kök Bilgisi Çıkmış Sorular </strong></h5><p>Altmış bin yıl önce Afrika’dan yola çıkan insanlar, durmadan ilerleyerek dünyanın dört bir yanına (I)&nbsp;<u>yerleşmişlerdi</u>.&nbsp;Bu (II)&nbsp;<u>ilerleyişleri</u>&nbsp;ve gittikleri mesafe; iklime, nüfus (III)&nbsp;<u>baskılarına</u>, tekne ve diğer teknolojik icatlara bağlıydı. (IV)&nbsp;<u>Yolculuklarını</u>&nbsp;(V)&nbsp;<u>hızlandıran</u>&nbsp;etkenler arasında elle tutulamayanlar da vardı: hayal gücü, adaptasyon ve bir sonraki tepenin ardında ne olduğuna dair merak.<br><br>1. <strong>Bu parçadaki numaralanmış sözcüklerden hangisinin&nbsp;kökü ötekilerden farklıdır?</strong>&nbsp;<strong><span style="color:#0693e3" class="tadv-color">(2015 LYS)</span></strong><br><br>A) I.&nbsp; &nbsp; B) II.&nbsp; &nbsp; C) III.&nbsp; &nbsp; D) IV.&nbsp; &nbsp; E) V.<br></p><p>Edebiyat-estetik (I)&nbsp;<u>bağlantısı</u>&nbsp;üzerinde duran Tanpınar, gençlik (II)&nbsp;<u>yıllarından</u>&nbsp;hayatının (III)&nbsp;<u>sonuna</u>&nbsp;kadar denilebilir ki yalnız güzel eserleri (IV)&nbsp;<u>önemsemiş</u>, (V)&nbsp;<u>onlardan</u>&nbsp;daha üstün bir değerin varlığını tanımamıştır.<br><br>2. <strong>Bu parçadaki numaralanmış sözcüklerden hangileri hem&nbsp;yapım&nbsp;hem de çekim eki almıştır?</strong>&nbsp;<strong><span style="color:#0693e3" class="tadv-color">(2017 YGS)</span></strong></p><p>A) I ve II&nbsp; &nbsp; &nbsp;B) I ve IV&nbsp; &nbsp; &nbsp;C) II ve IV&nbsp; &nbsp; D) III ve V&nbsp; &nbsp; &nbsp; E) IV ve V</p><p class="has-black-color has-text-color">Gelecekteki bilişsel sistemlerin çevreyle (I)&nbsp;<u>etkileşim</u>&nbsp;hâlinde olması bekleniyor. Canlı organizmaların sinir sistemlerinden (II)&nbsp;<u>esinlenerek</u>&nbsp;geliştirilen bu mekanizmaların en önemli özelliği, klasik (III)&nbsp;<u>işlemcilerin</u>&nbsp;aksine hafıza ve işlemci birimlerinin bir arada olmasıdır. İnsan beynine benzer (IV)&nbsp;<u>biçimde</u>&nbsp;çalışan elektronik cihazlar henüz tasarlanmamış olsa da yakın zamanda bu konuda önemli gelişmeler (V)&nbsp;<u>yaşanması</u>&nbsp;bekleniyor.<br><br>3. <strong>Bu parçada numaralanmış sözcüklerden hangileri isim&nbsp;<a rel="noreferrer noopener" h="http://www.yksedebiyat.org/2017/06/kok-ozellikleri-ve-cesitleri.html" target="_blank">kök</a>ünden türemiştir?</strong>&nbsp;<strong><span style="color:#0693e3" class="tadv-color">(2018 TYT)</span></strong><br><br>A) I ve II&nbsp; &nbsp; B) I ve III&nbsp; &nbsp; C) II ve IV&nbsp; &nbsp; D) III ve V&nbsp; &nbsp; &nbsp; E)IV ve V</p><p>Sosyalleşme (I)<u>süreci</u>; gittikçe yoğunlaşan kontrol, yön verme ve biçimlendirme etkisiyle doğal bir (II)&nbsp;<u>varlık</u>&nbsp;olan insanı; uygar, kanunlara (III)&nbsp;<u>saygılı</u>, diğer insanların hak ve sorumluluklarını hesaba katan, (IV)<u>kendinden</u>&nbsp;emin, sakin, mutlu, mesleki (V)&nbsp;<u>yeterliğe</u>&nbsp;sahip bireyler hâline getirir.<br><br>4. <strong>Bu parçada altı çizili sözcüklerden hangisi&nbsp;yapım eki&nbsp;almamıştır?</strong>&nbsp;<strong><span style="color:#0693e3" class="tadv-color">(2018 TYT)</span></strong><br><br>A) I&nbsp; &nbsp; &nbsp; &nbsp;B) II&nbsp; &nbsp; &nbsp; C) III&nbsp; &nbsp; &nbsp; &nbsp;D)IV&nbsp; &nbsp; &nbsp; &nbsp;E)V</p><p class="has-white-color has-vivid-cyan-blue-background-color has-text-color has-background"><strong>Çıkmış sorular Cevap Anahtarı: 1. C 2. B 3. D 4. D</strong></p></body>