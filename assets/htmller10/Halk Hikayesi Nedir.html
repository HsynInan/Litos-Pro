</p>
<h1><span style="color: #ff0000">Halk Hikayesi Nedir? </span></h1>
<p>Halk hikâyesi veya halk öyküsü, toplumsal iz bırakmış bir olaydan veya bir yazınsal ürünün sözlü kültürde bıraktığı derin etkiden kaynaklanarak ortaya çıkan halk edebiyatı ürünlerine verilen ad.</p>
<p>Halk hikayelerinin oluşumunda destanlar önemli rol oynamıştır. En eski anlatım geleneğimiz olan destanlar yerini zamanla halk hikayesi geleneğine bırakmıştır. Bu nedenle halk hikayeleri için destan ile modern hikayeciliğin arasındaki bir köprüdür yorumu yapılabilmektedir.</p>
<p><strong>Özellikleri:</strong></p>
<p><span style="color: #000000"><strong>»</strong></span> Halk hikayeleri destanlar gibi tarihi birtakım olaylar üzerine söylenmez. Halk hikayelerinin kaynağı genellikle toplumsal olaylardır.<br>
<span style="color: #000000"><strong>»</strong></span> Halk hikayelerinde şiir – düzyazı (nazım – nesir) karışıktır. Zaman içinde şiir kısımları önemini yitirmiş, hikayeler düzyazı olarak sunulmuştur.<br>
<span style="color: #000000"><strong>»</strong></span> Halk hikayelerinde temel çatışma toplumun kendi içindeki sınıflar ve bireyler arasındadır.<br>
<span style="color: #000000"><strong>»</strong></span> Halk hikayelerinde destanlardaki olağanüstü olaylar azalmıştır. İslamiyet ile olağanüstülük yerini keramet ve mucizelere bırakmıştır.<br>
<span style="color: #000000"><strong>»</strong></span> Halk hikayeleri millidir. Bu millilik, hikayelerin halk kültür, gelenek ve göreneklerinden beslenmesinden kaynaklanır.<br>
<span style="color: #000000"><strong>»</strong></span> Halk hikayelerinde kadın ikincil konumdadır. Hikayelerin merkezinde erkekler yer alır. Hikayelerin anlatım ve yayma işi de erkeklerce yürütülür.<br>
<span style="color: #000000"><strong>»</strong></span> Halk hikayelerinin kahramanları olağanüstü özelliklere sahiptir. Bu nedenle hikayelerde mantık ve inanış çerçevesinde olmayacak şey yoktur. (Zaman içinde hikayelerdeki gerçeklik artmıştır.)</p>
<p><span style="color: #000080"><strong>Konularına Göre Halk Hikayeleri</strong></span></p>
<p><span style="color: #000080"><strong>Aşk Hikayeleri:</strong></span> Bu hikayelerinin merkezinde konu olarak aşk bulunur. Türk halk öyküleri içerisindeki en fazla kullanılan tema aşk temasıdır. Aşk temalı halk hikayelerinin başlıca örnekleri şunlardır; <span style="color: #000000"><em>Kerem ile Aslı, Ercişli Emrah ile Selvihan, Tahir ile Zühre, Ferhat ile Şirin.</em></span></p>
<p><span style="color: #000080"><strong>Kahramanlık Hikayeleri:</strong></span> Bu tür hikayelerin merkezinde ise bir kahramanlık bulunur. Kahramanlık temalı halk hikayesi örnekleri ise şunlardır; K<span style="color: #000000"><em>öroğlu, Dede Korkut Hikayeleri, Hayber Kalesi, Battal Gazi, Danişment Gazi</em></span>.</p>
<p><span style="color: #000080"><strong>Halk Hikayesinin Bölümleri</strong></span></p>
<p>Türk halk hikayelerine bakıldığında genellikle üç bölümden oluştuğunu söyleyebiliriz.</p>
<p><span style="color: #000080"><strong>Döşeme:</strong> </span>Halk hikayesinin giriş bölümüdür. Burada aşık dinleyicilerin dikkatini çekmek birtakım tekerlemeler söyler ve kahramanlar tanıtılır. Eski kahraman ve aşıklarda bu bölümde anılabilir.</p>
<p><span style="color: #000080"><strong>Asıl Olay:</strong></span> Hikayenin özünü oluşturan olaylar anlatılır. Çoğunlukla asıl kahramanların öncesi ile hikayeye başlanır. Bir arayış söz konusudur.</p>
<p><span style="color: #000080"><strong>Dua:</strong></span> Bu bölümde ise halk hikayesi sonlandırılır. Kavuşamayan tüm aşıklar için bir dua edilir. Çoğunlukla aşıklar birbirine kavuşamaz. Vuslat öte dünyadadır. Halk hikayelerinde sadece Aşık Garip mutlu biter. Hikaye mutlu bitiyorsa “Duvak Kapama” denilen bir muhammes türkü söylenir.</p>
