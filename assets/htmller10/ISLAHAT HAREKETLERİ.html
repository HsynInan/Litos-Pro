
<p><span style="color: #000000;"><strong><span style="font-family: Verdana;">ISLAHAT HAREKETLERİ</span></strong><strong><span style="font-family: Verdana;">:</span></strong></span></p>
<p><span style="color: #000000;">XVII. Yüzyıl Islahatları ve Özellikleri</span></p>
<p><span style="color: #000000;"><strong><span style="font-family: Verdana;">II. Osman</span></strong></span></p>
<p><span style="font-family: Verdana; color: #000000;">Osmanlı tarihinde ilk köklü ıslahat girişimleri II. Osman döneminde (1618 – 1622) başlamıştır. II. Osman dönemi yenilikleri şunlardır:<span id="more-3803"></span></span></p>
<ul>
<li><span style="font-family: Verdana; color: #000000;">II. Osman, saray dışından evlilik yaparak sarayı halka açmıştır. </span></li>
<li><span style="font-family: Verdana; color: #000000;">Şeyhülislam’ın fetva vermek dışındaki yetkilerini elinden aldı. Böylece ilmiye sınıfının devlet işlerine karışması engellenmiştir. </span></li>
<li><span style="font-family: Verdana; color: #000000;">Zamanın ihtiyaçlarına göre yeni kanunların yapılması planlanmıştır. </span></li>
<li><span style="font-family: Verdana; color: #000000;">II. Osman Hotin Seferi’nde yeniçerilerin durumunu görünce Yeniçeri Ocağı’nı kaldırmak istedi. Ancak, Genç Osman düşüncelerini zamansız açığa vurduğundan ve ıslahatlar sırasında kendisine yardımcı olacak tecrübeli devlet adamı olmadığından ıslahat planları gerçekleştirilememiştir. </span></li>
</ul>
<p><span style="color: #000000;"><strong><span style="font-family: Verdana;">IV. Murat</span></strong></span></p>
<ul>
<li><span style="font-family: Verdana; color: #000000;">Yeniçeri ve sipahi zorbaları ortadan kaldırıldı. Bu durum İstanbul’da asayiş ve güvenliğin kurulmasını sağlamıştır. </span></li>
<li><span style="font-family: verdana; color: #000000;">Bütçe açığının saray masraflarının çokluğundan ve lüzumsuz hediye ve bahşişlerden kaynaklandığını görünce bunları azaltmaya çalışmıştır. </span></li>
<li><span style="font-family: verdana; color: #000000;">Mali yılın bütçesini önceden hazırlamıştır. </span></li>
<li><span style="font-family: verdana; color: #000000;">Divan üyeleri ve diğer yöneticilerden hazineye para aktarmıştır. </span></li>
<li><span style="font-family: verdana; color: #000000;">Hazineye borcu olan kişilerden bu borçları tahsil etmiştir. </span></li>
</ul>
<p><span style="font-family: verdana; color: #000000;"><strong>Köprülü Mehmet Paşa</strong></span></p>
<p><span style="font-family: verdana; color: #000000;">Köprülü Mehmet Paşa;</span></p>
<ul>
<li><span style="font-family: verdana; color: #000000;">Memleketin iç durumunu ele aldı. Dini yönden fikir ayrılığına düşen İstanbul ulemasını değişik yerlere göndererek kargaşaya son vermiştir. </span></li>
<li><span style="font-family: verdana; color: #000000;">Maliyeyi düzene sokan Köprülü Mehmet Paşa, Kuyucu Murat Paşa ve IV. Murat gibi baskı ve şiddet kullanmıştır. Onun ölümünden sonra, kendi tavsiyesiyle oğlu Fazıl Ahmet Paşa sadrazamlığa getirilmiştir. </span></li>
<li><span style="font-family: verdana; color: #000000;">Ordu ve donanmayı ele aldı. Çanakkale Boğazı’nı ablukaya alan Venedik donanmasını buradan uzaklaştırıp, Venedik tarafından işgal edilen Limni, Bozcaada ve Gökçeada’yı geri alarak Akdeniz yolunu açmış ve Girit Adası’na yardım göndermiştir. </span></li>
<li><span style="font-family: verdana; color: #000000;">Erdel Beyi Rakoçi ve Halep Valisi Abaza Hasan Paşa’nın isyanlarını bastırarak asayişi sağlamıştır. </span></li>
<li><span style="font-family: Verdana; color: #000000;">Tımarlar eskiden olduğu gibi savaşlarda yararlılık gösterenlere verilmiştir. Anadolu ve Rumeli’deki tımarlı sipahilerin gerçek mevcudunu öğrenmek için yoklamalar yapılmıştır. Haksızlık ve zorbalık yapan devlet memurları engellenerek kanun hakimiyeti kurulmaya çalışılmıştır. </span></li>
<li><span style="font-family: Verdana; color: #000000;">Devletin duraklamasının ve kötü gidişatın durdurulması için neler yapılması gerektiğine ilişkin devlet ileri gelenlerinden raporlar alınmıştır. XVII. yüzyılın önemli şahsiyetlerinden biri olan Koçi Bey, devletin Kanuni’den sonra düştüğü sıkıntıları, kurumların nasıl bozulduğunu anlattığı “Koçi Bey Risalesi” adlı raporunu IV. Murat’a takdim etmiştir. </span></li>
<li><span style="font-family: Verdana; color: #000000;">İran üzerine iki defa sefer düzenlendi. Bu seferler sırasında Anadolu’daki Celâliler ortadan kaldırılmış, emniyet ve güvenlik sağlanmıştır. </span></li>
<li><span style="font-family: Verdana; color: #000000;">Uyuşturucu maddelerin ve tütünün kullanımı, gece sokağa çıkılması yasaklanmıştır. </span></li>
</ul>
<p><span style="color: #000000;"><strong><span style="font-family: Verdana;">Tarhuncu Ahmet Paşa</span></strong></span></p>
<p><span style="font-family: Verdana; color: #000000;">Tarhuncu Ahmet Paşa mali alanda ıslahatlar yaparak devletin gelir – gider dengesini sağlamaya çalışmıştır. Tarhuncu Ahmet Paşa;</span></p>
<ul>
<li><span style="font-family: Verdana; color: #000000;">Bazı illerin gelirinin iltizama verilmesini, dirlik sahiplerinin gelirlerinin bir kısmının da hazineye aktarılmasını sağlamıştır. </span></li>
<li><span style="font-family: Verdana; color: #000000;">Bütçe açığının saray masraflarının çokluğundan ve lüzumsuz hediye ve bahşişlerden kaynaklandığını görünce bunları azaltmaya çalışmıştır. </span></li>
<li><span style="font-family: Verdana; color: #000000;">Mali yılın bütçesini önceden hazırlamıştır. </span></li>
<li><span style="font-family: Verdana; color: #000000;">Divan üyeleri ve diğer yöneticilerden hazineye para aktarmıştır. </span></li>
<li><span style="font-family: Verdana; color: #000000;">Hazineye borcu olan kişilerden bu borçları tahsil etmiştir. </span></li>
</ul>
<p><span style="color: #000000;"><strong><span style="font-family: Verdana;">XVIII. Yüzyıl Islahatları ve Özellikleri</span></strong></span></p>
<p><span style="color: #000000;"><strong><span style="font-family: Verdana;">Lale Devri</span></strong></span></p>
<ul>
<li><span style="font-family: Verdana; color: #000000;">İlk kez Avrupa’nın önemli merkezlerinde geçici elçilikler açıldı (Paris, Viyana, Moskova ve Lehistan). Osmanlı Devleti, elçilikleri kurmakla; Avrupa’daki teknik, bilimsel ve sosyal gelişmeleri takip etmeyi ve Avrupa devletlerinin politikalarını öğrenmeyi amaçlamıştır. </span></li>
<li><span style="font-family: Verdana; color: #000000;"><strong>Said Efendi </strong>ve <strong>İbrahim Müteferrika </strong>tarafından ilk Türk matbaası kuruldu (1727). İbrahim Müteferrika’nın evinde kurulan bu ilk Osmanlı matbaasında dini kitaplar hariç tarih, coğrafya ve edebiyata ait bazı kitaplar basılmıştır. Matbaada basılan ilk eser <strong>Vankulu Lügati </strong>adlı sözlüktür. </span></li>
</ul>
<p><span style="font-family: Verdana; color: #000000;">Osmanlı Devleti’nde binlerce insan hattatlık yaparak geçimlerini sağlıyordu. Bu insanları mağdur etmemek amacıyla devlet önceleri matbaada dini kitapların basımını yasaklamıştır.</span></p>
<ul>
<li><span style="font-family: Verdana; color: #000000;">Yeniçerilerden oluşturulan bir itfaiye örgütü kurulmuştur (Tulumbacılar). </span></li>
<li><span style="font-family: Verdana; color: #000000;">Yalova’da bir kağıt imalathanesi kurulmuştur. </span></li>
<li><span style="font-family: Verdana; color: #000000;">İstanbul’da bir kumaş ve çini imalathanesi açılmıştır. </span></li>
<li><span style="font-family: Verdana; color: #000000;">İlk defa çiçek hastalığı için aşı bulunmuştur. </span></li>
<li><span style="font-family: Verdana; color: #000000;">Kütüphaneler açılmıştır (En önemlileri Enderun ve Yeni Cami kütüphaneleridir). </span></li>
<li><span style="font-family: Verdana; color: #000000;">Askeri alanda esaslı bir ıslahat görülmemiş, sınırlarda bazı kaleler ve istihkamlar yaptırılmıştır. Ayrıca İstanbul surları onarılmıştır. </span></li>
<li><span style="font-family: Verdana; color: #000000;">Doğu klâsiklerinden bazı eserler Türkçeye tercüme edilmiştir. </span></li>
<li><span style="font-family: Verdana; color: #000000;">Resim, minyatür, edebiyat ve az da olsa bilim alanında gelişmeler gözlenmiştir. </span></li>
<li><span style="font-family: Verdana; color: #000000;">Avrupa’dan Rokoko ve Barok tarzı mimari örnek alınarak çeşitli eserler yapılmıştır. </span></li>
<li><span style="font-family: Verdana; color: #000000;">Osmanlı mimarisinin Avrupa mimarisinin etkisinde kalması sonucunda sivil mimari ön plana çıkmıştır.<br>
Osmanlı Devleti bu dönemde sadece Doğu’da İran’la savaşmıştır. </span></li>
<li><span style="font-family: Verdana; color: #000000;">Lâle Devri Patrona Halil İsyanı ile sona ermiştir. </span></li>
</ul>
<p><span style="color: #000000;"><strong><span style="font-family: Verdana;">I. Mahmut</span></strong></span></p>
<ul>
<li><span style="font-family: Verdana; color: #000000;">l. Mahmut orduya düzen vermenin ve Avrupa orduları gibi savaşa hazırlanmanın lüzumunu anlamış ve bu işi Fransız asıllı<strong> Humbaracı Ahmet Paşa</strong>’ya (Kont dö Boneval) vermiştir. </span></li>
</ul>
<p><span style="font-family: Verdana; color: #000000;">Ahmet Paşa;</span></p>
<ul>
<li><span style="font-family: Verdana; color: #000000;">Osmanlı ordusundaki Humbaracı ve Topçu sınıfını ıslah etmiştir. </span></li>
<li><span style="font-family: Verdana; color: #000000;">Ordunun ıslahı için raporlar hazırlamıştır. </span></li>
<li><span style="font-family: Verdana; color: #000000;">Subay yetiştirmek amacıyla Kara Mühendishanesi’ni kurmuştur (1734). Böylece Avrupa tarzında ilk teknik okul açılmıştır. </span></li>
<li><span style="font-family: Verdana; color: #000000;">Emrindeki kıtaları Avrupa ordularının düzenine göre örgütlemiş, bölük, tabur ve alay örgütlerini oluşturmuştur. </span></li>
</ul>
<p><span style="color: #000000;"><strong><span style="font-family: Verdana;">III. Mustafa</span></strong></span></p>
<p><span style="font-family: Verdana; color: #000000;"><strong>Bu dönemin ıslahatlarını Sadrazam Koca Ragıp Paşa ve Baron dö Tot yapmıştır:</strong></span></p>
<ul>
<li><span style="font-family: Verdana; color: #000000;">III. Mustafa lüzumsuz masrafları keserek maliyede ıslahat yaptı. İlk defa bu dönemde iç borçlanma sistemi (esham) uygulanmıştır. </span></li>
<li><span style="font-family: Verdana; color: #000000;">Fransızca’dan matematik ve astronomiyle ilgili kitaplar tercüme edilmiştir. </span></li>
<li><span style="font-family: Verdana; color: #000000;">Fransa’dan getirilen Baron dö Tot topçu ve istihkam askerlerini ıslah etmiştir. </span></li>
<li><span style="font-family: Verdana; color: #000000;">Sürat Topçu Ocağı kuruldu. Bu ocak Avrupa tarzında yetiştirilmiştir. </span></li>
<li><span style="font-family: Verdana; color: #000000;">Tophane ıslah edilmiştir. </span></li>
<li><span style="font-family: Verdana; color: #000000;">Deniz subayı yetiştirmek amacıyla Deniz Mühendishanesi kurulmuştur. </span></li>
<li><span style="font-family: Verdana; color: #000000;">Çeşme faciasından sonra tersane ıslah edilerek yeni bir donanma kurulmuştur. </span></li>
</ul>
<p><span style="color: #000000;"><strong><span style="font-family: Verdana;">I. Abdülhamit</span></strong></span></p>
<p><span style="font-family: Verdana; color: #000000;">Devrin ileri gelen ıslahatçı devlet adamları Halil Hamit Paşa ve Cezayirli Hasan Paşa’dır. </span></p>
<ul>
<li><span style="font-family: Verdana; color: #000000;">Halil Hamit Paşa, Sürat Topçu Ocağı’nı genişleterek mevcudunu artırmıştır. </span></li>
<li><span style="font-family: Verdana; color: #000000;">İstihkam Okulu açıldı. Lağımcı ve Humbaracı ocaklarının gelişmesi sağlandı. Kara ve deniz kuvvetlerini ıslah etmek için Avrupa’dan çok sayıda mühendis ve uzman getirilmiştir. </span></li>
<li><span style="font-family: Verdana; color: #000000;">Yeniçerilerin sayımı yapıldı. Tımar sisteminde düzenlemeye gidildi. Ulufe alım satımı yasaklandı. Halil Hamit Paşa maliyeyi düzeltmek için çalışmalar yaptı. Ancak başarılı olamadı. </span></li>
</ul>
<p><span style="color: #000000;"><strong><span style="font-family: Verdana;">III. Selim</span></strong></span></p>
<p><span style="font-family: Verdana; color: #000000;">III. Selim döneminde yapılan ıslahatlara <strong>Nizam-ı Cedit </strong>adı verilmiştir. Bu dönem ıslahatlarının ağırlık merkezini askeri ıslahatlar oluşturmuştur.</span></p>
<ul>
<li><span style="font-family: Verdana; color: #000000;"><strong>Nizam-ı Cedit Ordusu </strong>kuruldu. Bu ordu yeniçerilerden seçilen ve Anadolu’dan getirilen askerlerden kurulmuştur. Avrupa tarzında eğitilen bu ordu ilk askeri başarısını Akka’da Fransızlara karşı kazanmıştır. Ordunun giderleri yeni kurulan İrad-ı Cedit hazinesi tarafından karşılanmıştır. </span></li>
<li><span style="font-family: Verdana; color: #000000;">III. Selim donanmaya önem vermiş ve tersaneyi ıslah etmiştir. </span></li>
<li><span style="font-family: Verdana; color: #000000;">Mühendishane-i Berr-i Hümayun (Kara Mühendishanesi) ve Mühendishane-i Bahr-i Hümayun (Deniz Mühendishanesi) adıyla okullar genişletilmiştir. </span></li>
<li><span style="font-family: Verdana; color: #000000;">Avrupa’daki gelişmeleri takip etmek ve Osmanlı Devleti hakkındaki düşüncelerini öğrenmek amacıyla Avrupa’nın önemli merkezlerinde sürekli elçilikler kurulmuş, Paris, Londra, Viyana ve Berlin’e elçiler gönderilmiştir. </span></li>
<li><span style="font-family: Verdana; color: #000000;">Ülke parasının değerini korumak için yerli malı özendirilmiştir. </span></li>
<li><span style="font-family: Verdana; color: #000000;">Resmi devlet matbaası kurulmuştur. </span></li>
<li><span style="font-family: Verdana; color: #000000;">İlmiye sınıfının ıslahı için çalışıldı. Yeni kitaplar tercüme edilmiş ve Fransızca devletin ilk resmi yabancı dili haline getirilmiştir. </span></li>
</ul>
<p><span style="font-family: Verdana; color: #000000;">III. Selim tarafından yapılmak istenen ıslahatlar; yeniçerilerin tepkisi, devlet adamlarının lüks ve israfa dalmaları, İrad-ı Cedit hazinesi için konulan vergilerin toplumda meydana getirdiği huzursuzluk ve yabancı elçilerin aleyhte propaganda yapmaları gibi nedenlerden dolayı başarılı olamamıştır.<br>
Kabakçı Mustafa İsyanı’yla III. Selim öldürülmüş (1807) ve Nizam-ı Cedit ıslahatları ortada kalmıştır.<br>
</span></p>
<p><span style="color: #000000;"><strong><span style="font-family: Verdana;">XVIII. Yüzyıl Islahatlarının Genel Özellikleri</span></strong></span></p>
<ul>
<li><span style="font-family: Verdana; color: #000000;">Osmanlı Devleti, Avrupa’nın gerisinde kaldığını anlamış ve Avrupa’yı örnek alarak yenilikler yapmıştır. </span></li>
<li><span style="font-family: Verdana; color: #000000;">Islahatlar padişah ve devlet adamları tarafından yapılmış, halkın ıslahatlar konusunda bir isteği ve desteği olmamıştır. </span></li>
<li><span style="font-family: Verdana; color: #000000;">Savaşların yenilgiyle sonuçlanması ve toprak kayıplarının devam etmesi, ıslahatların askeri alanda yapılmasına neden olmuştur. </span></li>
<li><span style="font-family: Verdana; color: #000000;">Islahatlar, gösterilen tepkiler yüzünden (özellikle yeniçerilerin) devamlı olmamıştır. </span></li>
<li><span style="font-family: Verdana; color: #000000;">XVII. yüzyıl ıslahatlarına göre daha esaslı ıslahatlar yapılmıştır. Ancak, ıslahatlarla amaçlanan hedefler gerçekleştirilememiş ve devlet çöküntüden kurtarılamamıştır.</span></li>
</ul>
<table width="100%" border="0" cellspacing="0" cellpadding="0">
<tbody>
