</p>
<h1><span style="color: #ff0000">Koşuk Nedir? </span></h1>
<p>Türkler islamiyet öncesi belli dönemlerde, “<strong>sığır töreni</strong>” adı verilen av törenlerinde, “<strong>Toy / Şölen</strong>” adı verilen kurban törenlerinde ziyafetler ve kazanılan savaşlar sonunda, tüm boyların erkekleri bir araya gelerek eğlenirdi. Bu eğlencelerde söylenen çoklukla aşk, doğa ve yiğitlik konularını işleyen ve “<strong>kopuz</strong>” adı verilen sazla birlikte söylenen şiirlere “<strong>koşuk</strong>” adı verilir. Koşuklar İslamiyet sonrası edebiyatta yerini: Halk edebiyatında <strong>koşma</strong>lara, Divan edebiyatında ise <strong>gazel</strong>lere bırakmıştır. Koşuklar dörtlük biçiminde yazılmış ve hece ölçüsüyle söylenmiştir. Uyak düzenleri: aaab, cccb, dddb şeklindedir.</p>
<p><span style="text-decoration: underline"><strong>Özellikleri:</strong></span></p>
<p><span style="color: #000000"><strong>»</strong> </span>Başta aşk, doğa, güzellik, kahramanlık gibi konular olmak üzere birçok konuda söylenmiştir.<br>
<span style="color: #000000"><strong>»</strong> </span>Bu şiirler sığır törenlerinde ve şölenlerde kopuz eşliğinde söylenmiştir.<br>
<span style="color: #000000"><strong>»</strong> </span>Törenlerde bu şiirler şaman, kam, baksı ve ozan adı verilen din adamları tarafından okunmuştur.<br>
<span style="color: #000000"><strong>»</strong> </span>Henüz başka kültürlerin etkisi görülmediğinden koşukların dili sade ve millidir.<br>
<span style="color: #000000"><strong>»</strong> </span>Milli veznimiz olan hece ölçüsüyle söylenmişlerdir.<br>
<span style="color: #000000"><strong>»</strong> </span>Genellikle hece ölçüsünün 7, 8 ve 11’li kalıplarıyla oluşturulmuştur.<br>
<span style="color: #000000"><strong>»</strong> </span>Nazım birimi olarak o zamandaki tüm şiirlerde olduğu gibi dörtlük tercih edilmiştir.<br>
<span style="color: #000000"><strong>»</strong> </span>Kafiye şeması aaab(abab, abcb), cccb, dddb… şeklindedir.<br>
<span style="color: #000000"><strong>»</strong> </span>Bu tür şiirlerde genellikle yarım kafiyenin kullanıldığı görülür.<br>
<span style="color: #000000"><strong>»</strong> </span>Söyleyeni belli olmadığından anonim ürünlerdir.<br>
<span style="color: #000000"><strong>»</strong> </span>Koşuklarda lirik bir söyleyiş bulunmaktadır.</p>
<p><span style="color: #000080"><strong>Koşuk Örnekleri</strong></span></p>
<p><strong>Koşuk-1</strong></p>
<p><span style="color: #000000"><em>” Öpkem kelüp ogradım</em></span><br>
<span style="color: #000000"><em>Arslanlayu kökredim</em></span><br>
<span style="color: #000000"><em>Alplar başın togradım</em></span><br>
<span style="color: #000000"><em>Emdi meni kim tutar</em></span></p>
<p><span style="color: #000000"><em>Kanı akıp yoşuldu</em></span><br>
<span style="color: #000000"><em>Kabı kamug deşildi</em></span><br>
<span style="color: #000000"><em>Ölüg birle koşuldu</em></span><br>
<span style="color: #000000"><em>Togmuş küni uş batmaz</em></span></p>
<p><span style="color: #000000"><em>Kaklar kamug köldi</em></span><br>
<span style="color: #000000"><em>Taglar başı ilerdi</em></span><br>
<span style="color: #000000"><em>Ajun tını yılırdı</em></span><br>
<span style="color: #000000"><em>Tütü çeçek çerkeşür</em></span></p>
<p><span style="color: #000000"><em>Etil suvı aka turur</em></span><br>
<span style="color: #000000"><em>Kaya tübi kaka turur</em></span><br>
<span style="color: #000000"><em>Balık telim baka turur</em></span><br>
<span style="color: #000000"><em>Kölün takı küşerür “</em></span></p>
<p><strong>Günümüz Türkçesiyle</strong></p>
<p><span style="color: #000000"><em>” Öfkelenip dışarı çıktım</em></span><br>
<span style="color: #000000"><em>Arslan gibi kükredim</em></span><br>
<span style="color: #000000"><em>Yiğitler başını doğradım</em></span><br>
<span style="color: #000000"><em>Şimdi beni kim tutar</em></span></p>
<p><span style="color: #000000"><em>Kanı akıp boşandı</em></span><br>
<span style="color: #000000"><em>Derisi baştan başa deşildi</em></span><br>
<span style="color: #000000"><em>Ölülerle bir oldu</em></span><br>
<span style="color: #000000"><em>Doğan güneş işte batardı</em></span></p>
<p><span style="color: #000000"><em>Kuru yerler hep gülerdi</em></span><br>
<span style="color: #000000"><em>Dağbaşları göründü</em></span><br>
<span style="color: #000000"><em>Dünyanın soluğu ılındı</em></span><br>
<span style="color: #000000"><em>Türlü çiçekler sıralandı</em></span></p>
<p><span style="color: #000000"><em>İtil suyu akar durur</em></span><br>
<span style="color: #000000"><em>Kaya dibini oyar durur</em></span><br>
<span style="color: #000000"><em>Bütün balıklar bakar durur</em></span><br>
<span style="color: #000000"><em>Gölü bile taşırırlar “</em></span></p>
<p><strong>Koşuk-2</strong></p>
<p><em>” Keldi esm esneyü</em><br>
<em>Kadka tükel osnayu</em><br>
<em>Kirdib odun kasnayu</em><br>
<em>Kara büht kükreşûn</em></p>
<p><em>Ördi büht ıngraşu</em><br>
<em>Aktı akın möngreşü</em><br>
<em>Kaldı bodun tanglaşu</em><br>
<em>Kükrer takı mangraşur</em></p>
<p><em>Kar buz kamuğ erüşdi</em><br>
<em>Tağlar suvı akışdı</em><br>
<em>Kökşin bulıt örüşdi</em><br>
<em>Kayguk bolup üğrişür “</em></p>
<p><strong>Günümüz Türkçesiyle</strong></p>
<p><span style="color: #000000"><em>” bahar) Rüzgârı eserek geldi.</em></span><br>
<span style="color: #000000"><em>(ama bu rüzgâr) Kar tipisine benziyordu.</em></span><br>
<span style="color: #000000"><em>Halk soğuktan titreyerek (evlere) girdi.</em></span><br>
<span style="color: #000000"><em>(gökyüzünde) Kara bulutlar gürlüyor,</em></span></p>
<p><span style="color: #000000"><em>Bulutlar gürleyerek yükseldi</em></span><br>
<span style="color: #000000"><em>ve seller şarıldayarak aktı.</em></span><br>
<span style="color: #000000"><em>Halk (bu anî sağanak karşısında) hayret içinde kaldı;</em></span><br>
<span style="color: #000000"><em>bulutlar gürlüyor (ve insanlar) bağrışıyorlar.</em></span></p>
<p><span style="color: #000000"><em>Karlar ve buzlar hep eridi;</em></span><br>
<span style="color: #000000"><em>(böylece) dağların suyu (seller hâlinde) aktı.</em></span><br>
<span style="color: #000000"><em>(gökyüzünde) Mavimtırak bulutlarb elirdi;</em></span><br>
<span style="color: #000000"><em>(bunlar deniz üstündeki) kayıklar gibi</em></span><br>
<span style="color: #000000"><em>(havada) sallanıp duruyor. ”&nbsp;</em></span></p>
