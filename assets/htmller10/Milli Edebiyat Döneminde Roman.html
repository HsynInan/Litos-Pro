
<h2><span style="color: #ff0000">Milli Edebiyat Döneminde Roman</span></h2>
<p>“<strong>Milli Edebiyatı Dönemi</strong>“nde ise roman, geçmişten gelen birikimiyle ve dönemin sosyal koşulları sebebiyle çok farklı bir boyuta ulaşmıştır. 1911-1923 yılları arasına denk gelen “Milli Edebiyat Dönemi’nde Roman” sanatçıları, toplumun içinde bulunduğu duruma kayıtsız kalmamış, bu çalkantılı ve sıkıntılı günleri gerçekçi ve halkın anlayabileceği bir dille eserlerinde anlatmaya çalışmışlardır.</p>
<p>Romancı yaşadığı toplumun aynasıdır, görüşüyle yola çıkan Milli Edebiyat romancıları, bu dönemde yaşanan büyük savaşları ve kurtuluş mücadelesini tüm gerçekliğiyle anlatırlar. Romanlarda en belirgin konuların başında Milli Mücadele gelir. Birçoğu bu mücadeleye katılmış olan sanatçılar, yaptıkları gözlemleri başarıyla romanlarına aktarırlar. Bu durum elbette ki Servetifünun Edebiyatının bireysel roman anlayışının konu ve tema olarak tam zıddıdır. Hikâyede olduğu gibi romanda da İstanbul dışına çıkılıp Anadolu işlenmiş ve bu dönemde yaşananlar realist bir bakış açısıyla anlatılmıştır.</p>
<p><strong>Milli Edebiyat Dönemi Roman Özellikleri</strong><br>
» Temalar toplumsal konulardan, sorunlardan ve tarihten oluşmaktadır. Bireysel konulardan çok toplumsal meselelere ağırlık verilmiş; vatan, bağımsızlık, hürriyet, milliyetçilik gibi konular sıklıkla işlenmiştir.<br>
» Daha önceki dönemlerde ağırlıklı bir şekilde mekan olarak ele alınan İstanbul’un dışına çıkılmış, tüm gerçekliğiyle Anadolu mekan olarak tercih edilmiştir.<br>
» Belli bir kesimde sıkışmış olan kişilerin aksine toplumun bizzat içinde yaşayan, toplumsal sorunları yakından hisseden kişiler roman kahramanı olarak ön plana çıkmıştır.<br>
» Realizm ve natüralizm akımlarının etkisiyle sanatçılar, Anadolu’da gözlemlendikleri yerleri gerçekçi betimlemelerle okuyucuya hissettirmeye çalışmalardır. Hem bu akımların etkisi hem de toplumsal fayda gereği güçlü bir gözlem dikkat çeker.<br>
» Milliyetçilik akımının etkisiyle dilde sadeleşme yönünde önemli aşamaların kat edildiği bu dönemde romanların dili günlük konuşma diline yakındır.<br>
» Bu dönemde Halide Edip Adıvar, Yakup Kadri Karaosmanoğlu, Refik Halit Karay ve Reşat Nuri Güntekin önemli eserleriyle dikkat çeker.</p>
<p><strong>Milli Edebiyat Dönemi Sanatçıları</strong></p>
<p><span style="text-decoration: underline"><strong>Yakup Kadri Karaosmanoğlu (1889 – 1974)<br>
</strong></span>» Önce Fecriâti’ye, sonra Millî Edebiyatçılara katılmış, Cumhuriyet Dönemi’nde de eserler vermiştir.<br>
» Roman, hikâye, anı, mensur şiir, deneme ve makale türlerinde yazmıştır.<br>
» Çok başarılı gözlem yeteneğiyle güçlü bir realizmi vardır. Tekniği sağlamdır. Karakter canlandırmada çok başarılı olan yazar, tema olarak Türk toplumunun yaşam tarzı ve sorunlarını işler.<br>
» Tanzimat’tan Cumhuriyet’e toplumun değişimleri eserlerinde izlenebilir. Sodom ve Gomore romanı, siyasi ve toplumsal tarihimizi anlatır.</p>
<p><strong>Eserlerinden Bazıları: </strong>Roman: Kiralık Konak, Nur Baba, Hüküm Gecesi, Sodom ve Gomore, Yaban, Ankara, Bir Sürgün, Panorama I. II., Hep O Şarkı</p>
<p><span style="text-decoration: underline"><strong>Halide Edip Adıvar (1884 – 1964)</strong></span></p>
<p>» İlk romanlarının konusu aşktır.<br>
» Seviye Talip ve Handan romanlarında kadın psikolojisinin çözümlemelerine girişir.<br>
» Eserlerinde çağdaş kadın tipi ön plandadır.<br>
» Romanlarında gözlem önemlidir. Betimlemeleri realist bir nitelik taşır.</p>
<p><b>Roman Eserleri: </b>Vurun Kahpeye, Sinekli Bakkal, Tatarcık, Mor Salkımlı Ev, Türk’ün Ateşle İmtihanı.</p>
<p><span style="text-decoration: underline"><strong>Reşat Nuri Güntekin (1889 – 1956)</strong></span></p>
<p>• Millî Edebiyat’tan etkilenen sanatçı, eserlerinin çoğunu Cumhuriyet Dönemi’nde vermiştir.<br>
• Törelerden kaynaklanan batıl inançlar, yanlış Batılılaşma, olumlu ve olumsuz davranış örnekleri başlıca temalarıdır.<br>
• Psikolojik çözümlemelerde, olay anlatımında çok başarılıdır. Realizmin etkisi görülür.</p>
<p><strong>Roman Eserleri:</strong> Çalıkuşu, Yaprak Dökümü, Yeşil Gece, Gizli El, Damga, Dudaktan Kalbe, Akşam Güneşi…</p>
