
<p>Bu ders notumuzda Matematik dersinin Polinomlar konusu altında; Polinom nedir? polinomlar ile ilgili temel kavramlar, çok değişkenli polinomlar, polinomlarda eşitlik, polinomlarda dört işlem, kalan polinomun bulunması, basit kesirlere ayrıma, derece ile ilgili işlemler vb. başlıklar hakkında detaylı bilgileri bulabilirsiniz.<span id="more-2609"></span></p>
<h1><strong>Polinomlar</strong></h1>
<h1><strong>Polinom Nedir?</strong></h1>
<p>n bir doğal sayı ve a<sub>0</sub>, a<sub>1</sub>, a<sub>2</sub>, … , a<sub>n – 1</sub>, a<sub>n</sub> birer gerçel sayı olmak üzere,</p>
<p>P(x) = a<sub>0</sub> + a<sub>1</sub>x + a<sub>2</sub>x<sup>2</sup> + … + a<sub>n – 1</sub>x<sup>n – 1</sup>+a<sub>n</sub>x<sup>n</sup></p>
<p>biçimindeki ifadelere x değişkenine bağlı, gerçel (reel) katsayılı <strong>n. dereceden polinom </strong>(çok terimli) denir.</p>
<h3><strong>Polinomlar ile ilgili temel kavramlar</strong></h3>
<p>P(x) = a<sub>0 </sub>+ a<sub>1</sub>x + a<sub>2</sub>x<sup>2</sup> + … + a<sub>n – 1</sub>x<sup>n – 1</sup>+a<sub>n</sub>x<sup>n</sup></p>
<p>olmak üzere,</p>
<p>a<sub>0</sub>, a<sub>1</sub>, a<sub>2</sub>, … , a<sub>n–1</sub>, a<sub>n</sub> in her birine polinomun terimlerinin katsayıları denir.</p>
<p>a<sub>0</sub>, a<sub>1</sub>x, a<sub>2</sub>x<sup>2</sup>, … , a<sub>n–1</sub>x<sup>n – 1</sup>, a<sub>n</sub>x<sup>n</sup> in her birine polinomun terimleri denir.</p>
<p>Polinomun terimlerinden biri olan a<sub>2</sub>x<sup>2</sup> teriminde x in kuvveti olan 2 ye bu terimin derecesi denir.</p>
<p>Polinomu oluşturan terimler içerisinde derecesi en büyük olan terimin katsayısına polinomun <strong>baş katsayısı</strong>, bu terimin derecesine de polinomun derecesi denir ve <strong>der [p(x)] </strong>ile gösterilir.</p>
<p>Değişkene bağlı olmayan terime polinomun sabit terimi denir.</p>
<p>a<sub>0</sub> = a<sub>1</sub> = a<sub>2</sub> = … = a<sub>n</sub> = a<sub>n–1 </sub>= 0 ise, P(x) polinomuna sıfır polinomu denir. Sıfır polinomunun derecesi tanımsızdır.</p>
<p>a<sub>0</sub> ¹ 0 ve a<sub>1</sub> = a<sub>2</sub> = a<sub>3</sub> = … a<sub>n – 1</sub> = a<sub>n</sub> = 0 ise, P(x) polinomuna sabit polinom denir. Sabit polinomunun derecesi sıfırdır.</p>
<table border="9" width="100%">
<tbody>
<tr>
<td width="100%">Her polinom bir fonksiyondur. Fakat her fonksiyon polinom olmayabilir.Buna göre, fonksiyonlarda yapılan işlemler polinomlarda da yapılır.</td>
</tr>
</tbody>
</table>
<h3><strong>C. ÇOK DEĞİŞKENLİ POLİNOMLAR</strong></h3>
<p>P(x, y) = 3xy<sup>2</sup> – 2x<sup>2</sup>y – x + 1</p>
<p>biçimindeki ifadelere iki değişkenli polinomlar denir. Bu polinomda aynı terimdeki değişkenlerin üsleri toplamından en büyük olanına polinomun derecesi denir.</p>
<h3><strong>D. POLİNOMLARDA EŞİTLİK</strong></h3>
<p>Aynı dereceli en az iki polinomun eşit dereceli terimlerinin katsayıları birbirine eşit ise bu polinomlara <strong>eşit polinomlar </strong>denir.</p>
<p>Ü&nbsp; P(x) polinomunun katsayıları toplamı P(1) dir.</p>
<p>Ü&nbsp; P(x) polinomunda sabit terim P(0) dır.</p>
<table border="9" width="100%">
<tbody>
<tr>
<td width="100%">Herhangi bir polinomda; katsayılar toplamı bulunurken o polinomda değişkenler yerine 1 yazılır. Sabit terim bulunurken o polinomda değişkenler yerine 0 (sıfır) yazılır.P(ax + b) polinomunun; katsayıları toplamıP(a + b) ve sabit terimi P(b) dir.</td>
</tr>
</tbody>
</table>
<p>Ü&nbsp; P(x) polinomunun;</p>
<p>Çift dereceli terimlerinin katsayıları toplamı:</p>
<p><img loading="lazy" class="alignnone size-medium wp-image-43540" src="https://www.derscalisiyorum.com.tr/wp-content/uploads/2011/06/polinomun-çift-terimlerinin-toplamı-300x130.png" alt="" width="300" height="130" srcset="https://www.derscalisiyorum.com.tr/wp-content/uploads/2011/06/polinomun-çift-terimlerinin-toplamı-300x130.png 300w, https://www.derscalisiyorum.com.tr/wp-content/uploads/2011/06/polinomun-çift-terimlerinin-toplamı-150x65.png 150w, https://www.derscalisiyorum.com.tr/wp-content/uploads/2011/06/polinomun-çift-terimlerinin-toplamı.png 302w" sizes="(max-width: 300px) 93vw, 300px"></p>
<p>Tek dereceli terimlerinin katsayıları toplamı:</p>
<p><img loading="lazy" class="alignnone size-medium wp-image-43541" src="https://www.derscalisiyorum.com.tr/wp-content/uploads/2011/06/polinomun-tek-terimlerinin-toplamı-300x142.png" alt="" width="300" height="142" srcset="https://www.derscalisiyorum.com.tr/wp-content/uploads/2011/06/polinomun-tek-terimlerinin-toplamı-300x142.png 300w, https://www.derscalisiyorum.com.tr/wp-content/uploads/2011/06/polinomun-tek-terimlerinin-toplamı-150x71.png 150w, https://www.derscalisiyorum.com.tr/wp-content/uploads/2011/06/polinomun-tek-terimlerinin-toplamı.png 328w" sizes="(max-width: 300px) 93vw, 300px"></p>
<h3><strong>E. POLİNOMLARDA DÖRT İŞLEM</strong></h3>
<p><strong>1. Toplama ve Çıkarma</strong></p>
<p>P(x) = anxn + an – 1xn – 1 + an – 2xn – 2 + …</p>
<p>Q(x) = bnxn + bn – 1xn – 1 + bn – 2xn – 2 + …</p>
<p>olmak üzere,</p>
<p>P(x) + Q(x) = (an + bn)xn + (an – 1 + bn–1)xn – 1 + …</p>
<p>P(x) – Q(x) = (an – bn)xn + (an – 1 – bn–1)xn – 1 + …</p>
<p>olur.</p>
<p><strong>2. Çarpma</strong></p>
<p>İki polinomun çarpımı, birisinin her bir teriminin diğerinin her bir terimi ile ayrı ayrı çarpımlarından elde edilen terimlerin toplamına eşittir.</p>
<p><strong>3. Bölme</strong></p>
<p>der [P(x)] ³ der [Q(x)] ve Q(x) ¹ 0 olmak üzere,</p>
<blockquote><p><img src="https://www.derscalisiyorum.com.tr/wp-content/uploads/2011/06/3_polinomlar.gif" alt="derscalisiyorum.com.tr"></p></blockquote>
<p>P(x) : Bölünen polinom</p>
<p>Q(x) : Bölen polinom</p>
<p>B(x) : Bölüm polinom</p>
<p>K(x) : Kalan polinomdur.</p>
<p>P(x) = Q(x) . B(x) + K(x)</p>
<p>der [K(x)] &lt; der [Q(x)]</p>
<p>K(x) = 0 ise, P(x) polinomu Q(x) polinomuna tam bölünür.</p>
<p>der [P(x)] = der [Q(x)] + der [B(x)]</p>
<p>Polinomlarda bölme işlemi, sayılarda bölme işlemine benzer biçimde yapılır.</p>
<p>Bunun için;</p>
<ol>
<li>Bölünen ve bölen polinomlar x in azalan kuvvetlerine göre sıralanır.</li>
<li>Bölünen polinom soldan ilk terimi, bölen polinomun ilk terimine bölünür.</li>
<li>Bulunan bu bölüm, bölen polinomun bütün te-rimleri ile çarpılarak, aynı dereceli terimler alt alta gelecek biçimde bölünen polinomun altına yazılır.</li>
<li>Bulunan sonuç, bölünen polinomdan çıkarılır. Fark polinomuna da aynı işlem uygulanır.</li>
<li>Yukarıdaki işlemlere, kalan polinomun derecesi bölen polinomun derecesinden küçük oluncaya kadar devam edilir.</li>
</ol>
<h3><strong>F. KALAN POLİNOMUN BULUNMASI</strong></h3>
<p>Kalan polinomu, klasik bölme işlemiyle ya da aşağıdaki 3 yöntemden biri ile bulabiliriz.</p>
<p><strong>1. Bölen Birinci Dereceden İse</strong></p>
<p>Bir polinomun ax + b ile bölümünden kalanı bulmak için, polinomda değişken yerine&nbsp;<img src="https://www.derscalisiyorum.com.tr/wp-content/uploads/2011/06/4_polinomlar.gif" alt="derscalisiyorum.com.tr"> yazılır.</p>
<ul>
<li>&nbsp;P(x) in x – b ile bölümünden kalan P(b) dir.</li>
<li>&nbsp;P(mx + n) nin ax + b ile bölümünden kalan</li>
</ul>
<blockquote><p><img src="https://www.derscalisiyorum.com.tr/wp-content/uploads/2011/06/5_polinomlar.gif" alt="derscalisiyorum.com.tr"></p></blockquote>
<p><strong>2. Bölen Çarpanlara Ayrılıyorsa</strong></p>
<p>Bölen çarpanlara ayrılıyorsa, her çarpan sıfıra eşitlenir. Bulunan kökler polinomda yazılarak kalan bulunur.</p>
<p>P(x) polinomunun a(x – b) . (x – c) ye bölümünden kalan mx + n ve bölüm polinom Q(x) ise,</p>
<p>P(x) = a(x – b) . (x – c) . Q(x) + mx + n olur.</p>
<p>P(b) = mb + n … (1)</p>
<p>P(c) = mc + n … (2)</p>
<p>(1) eşitliği ile (2) eşitliğinin ortak çözümünden m ve n bulunur.</p>
<table border="9" width="100%">
<tbody>
<tr>
<td width="100%">Bölen polinomun derecesi n ise kalan polinomun derecesi en fazla (n – 1) dir.</td>
</tr>
</tbody>
</table>
<p><strong>3. Bölen Çarpanlarına Ayrılamıyorsa</strong></p>
<p>Bölen çarpanlarına ayrılamıyorsa aşağıdaki 2 yöntem sırasıyla uygulanarak kalan polinom bulunur.</p>
<p><strong>1) </strong>Bölen polinom sıfıra eşitlenerek en büyük dereceli değişkenin eşiti bulunur.</p>
<p><strong>2)</strong> Bulunan ifade bölünen polinomda yazılır.</p>
<ul>
<li>&nbsp;P(x) polinomunun ax<sup>2 </sup>+ bx + c ile bölü-münden kalanı bulmak için P(x) polinomunda x<sup>2</sup> yerine yazılır.</li>
</ul>
<p><strong>4. P(x) Polinomu (ax + b)n İle Tam&nbsp;Bölünüyorsa,</strong> (n Î N+)</p>
<table border="0" width="100%" cellspacing="0" cellpadding="0">
<tbody>
<tr>
<td width="100%"><img src="https://www.derscalisiyorum.com.tr/wp-content/uploads/2011/06/6_polinomlar.gif" alt="derscalisiyorum.com.tr"></td>
</tr>
</tbody>
</table>
<table border="9" width="100%">
<tbody>
<tr>
<td width="100%">P(x) = ax<sup>n</sup> + bx<sup>m</sup> + d ise,P<sup>ı</sup>(x) = a . nx<sup>n–1</sup> + b . mxm–1 + 0P<sup>ıı</sup>(x) = a . n . (n – 1)x<sup>n – 2</sup> + b . m(m –1) . x<sup>m – 2</sup> dir.</td>
</tr>
</tbody>
</table>
<p>&nbsp;</p>
<table border="9" width="100%">
<tbody>
<tr>
<td width="100%">P(x) polinomunun (x – a) ile bölümünden elde edilen bölüm Q(x) ve kalan k1, Q(x) polinomunun (x – b) ile bölümünden kalan k<sub>2</sub> ise,P(x) in (x – a) (x – b) ile bölümünden kalanK(x) = (x – a) k<sub>2</sub> + k<sub>1</sub> olur.</td>
</tr>
</tbody>
</table>
<h3><strong>G. BASİT KESİRLERE AYIRMA</strong></h3>
<p>a, b, c, d, e, f A, B birer reel (gerçel) sayı olmak üzere,</p>
<table border="0" width="100%" cellspacing="0" cellpadding="0">
<tbody>
<tr>
<td width="100%"><img src="https://www.derscalisiyorum.com.tr/wp-content/uploads/2011/06/7_polinomlar.gif" alt="derscalisiyorum.com.tr"></td>
</tr>
</tbody>
</table>
<p>eşitliğinde A yı bulmak için, A nın paydasının kökü bulunur.</p>
<table border="0" width="100%" cellspacing="0" cellpadding="0">
<tbody>
<tr>
<td width="100%"><img src="https://www.derscalisiyorum.com.tr/wp-content/uploads/2011/06/8_polinomlar.gif" alt="derscalisiyorum.com.tr"></td>
</tr>
</tbody>
</table>
<p>Bulunan bu değer eşitliğin sol yanında A nın paydası atılarak elde edilen&nbsp;<img src="https://www.derscalisiyorum.com.tr/wp-content/uploads/2011/06/9_polinomlar.gif" alt="derscalisiyorum.com.tr"> de yazılır.</p>
<p>Aynı işlemler B için de yapılır.</p>
<table border="0" width="100%" cellspacing="0" cellpadding="0">
<tbody>
<tr>
<td width="100%"><img src="https://www.derscalisiyorum.com.tr/wp-content/uploads/2011/06/10_polinomlar.gif" alt="derscalisiyorum.com.tr"></td>
</tr>
</tbody>
</table>
<h3><strong>H. DERECE İLE İLGİLİ İŞLEMLER</strong></h3>
<p>m &gt; n olmak üzere,</p>
<p>der[P(x)] = m</p>
<p>der[Q(x)] = n olsun.</p>
<p>Buna göre,</p>
<ol>
<li>der[P(x) ± Q(x)] = m tir.</li>
<li>der[P(x) . Q(x)] = m + n dir.</li>
<li>P(x) in Q(x) ile bölümünden elde edilen bölüm B(x) ise, der[B(x)] = m – n dir.</li>
<li>k Î N<sup>+</sup> için der[P<sup>k</sup>(x)] = k . m dir.</li>
<li>der[P(kx)] = m, k ¹ 0 dır.</li>
</ol>
<table border="0" width="100%" cellspacing="0" cellpadding="0">
<tbody>
