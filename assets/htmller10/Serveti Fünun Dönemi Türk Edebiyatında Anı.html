
<h2><span style="color: #ff0000">Serveti Fünun Dönemi Türk Edebiyatında Anı</span></h2>
<p>Servet-i Fünun’a kadar hatıra, edebiyatımızda yazınsal değeri olan bir tür değildi.<br>
Hatıra; seyahat, tarih, biyografi hatta destan ve hikâye türleri arasında kalarak ayrı bir tür olarak gelişememiş ve bu türlerle iç içe geçmişti. Servet-i Fünun Dönemiyle birlikte edebî bir tür olarak ortaya çıkmıştır.<br>
Batılılaşmayı ve yenileşmeyi en büyük amaç olarak gören Servet-i Fünun sanatçıları; her alanda Batı’yı örnek alan, Batılı anlayışa uygun eserler vermişlerdir.&nbsp; Bu dönemde, hatıra türü de Batılı örneklerine benzer bir şekilde gelişmeye başlamıştır.</p>
<p>Servet-i Fünun sanatçılarının hemen birçoğu anılarını yazmıştır. Servet-i Fünûn döneminde anının, edebiyatçılar tarafından bir araç olarak kullanıldığı görülür. Anılar, Servet-i Fünûn edebiyatçılarının bir araya gelişlerini, hedeflerini, devrin diğer aydınlarıyla olan tartışmalarını içerir.</p>
<p>Türk edebiyatında yazınsal değerdeki hatıraları ilk kez Halit Ziya Uşaklıgil yazmıştır. Halit Ziya’nın nesir alanındaki başarısı ve dili kullanma becerisi sayesinde hatıra yazıları da önemli bir öğretici tür haline gelmiştir.</p>
<p>» Servet-i Fünun döneminde hatıra (anı) türü, batılı bir çehreye bürünmüştür.<br>
» Genel olarak ağır bir dil anlayışına sahip olan Servet-i Fünun döneminde yazarlar, anı türünde, diğer türlere nazaran daha sade bir dil kullanmışlardır.<br>
» Şiir, roman ve hikâyede bireysel temaları işleyen Servet-i Fünuncular, hatıralarında dönemin sosyal ve siyasal olaylarına ışık tutmuşlardır.<br>
» Bu dönemde yazılan hatıralarda edebiyat ortamına dair ayrıntıları görmek de mümkündür.</p>
<p>Bu dönemde hatıra türüne eser veren sanatçılar;</p>
<p><strong>Hüseyin Cahit YALÇIN</strong>, Meşrutiyet Dönemi’nin siyasî ve sosyal olaylarını “<em>Siyasî Hatıralar</em>” adlı kitabında anlatır. Servet-i Fünun Dönemi’yle ilgili edebiyat hatıralarını ise “<em>Edebiyat Hatıraları</em>” adlı kitabında toplar.</p>
<p><strong>Ahmet İhsan TOKGÖZ</strong>’ün iki ciltten oluşan “<em>Matbuat Hatıralarım</em>” adlı anı kitabı vardır. 1888 ile 1914 yılları arasındaki anılarını içermektedir.</p>
<p><strong>Mehmet Rauf</strong> da farklı gazete ve dergilerde yayımladığı anı türündeki yazılarını “<em>Edebi Hatıralar</em>” adlı kitapta topladı.</p>
