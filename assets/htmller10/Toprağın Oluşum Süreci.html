
<p>Toprak ana kayanın fiziksel ve kimyasal çözülmeyle ayrışması ile oluşur.</p>
<h3><a name="1"></a><span style="color: #000080">Fiziksel Çözülme (Mekanik)</span></h3>
<p>Yıllık ya da günlük sıcaklık farklarının fazla olduğu yerlerde görülür. Sıcaklık farklarının fazla olduğu yerler karasal alanlardır. Fiziksel çözülmenin olduğu yerlerde toprak oluşumu yavaştır.</p>
<p><span style="text-decoration: underline"><strong>Fiziksel Çözülmenin Fazla Olduğu Yerler</strong></span><br>
<strong><span style="color: #000000">–</span> </strong>Çöller<br>
<strong><span style="color: #000000">–</span> </strong>Karasal (Kurak ya da Yarı Kurak iklim bölgeleri)Fiziksel çözülmeye etki eden faktörler; Sıcaklık farkları, Buz çatlaması, Canlılar, Dış Kuvvetler</p>
<h3><a name="2"></a><span style="color: #000080">Kimyasal Çözülme</span></h3>
<p>Nemve yağışın ve sıcaklığın fazla olduğu yerlerde görülür. Kimyasal çözülmenin fazla olduğu yerlerde toprak oluşumu hızlı olur.</p>
<p><span style="text-decoration: underline"><strong>Kimyasal Çözülmenin Fazla Olduğu Yerler<br>
</strong></span><strong><span style="color: #000000">–</span> </strong>Su, nem ve yağışın bol olduğu yerler<br>
<strong><span style="color: #000000">–</span> </strong>Sıcak ve nemli iklim bölgeleri(Ekvator, Muson iklim kuşağı, Karadeniz iklim kuşağı vb.<br>
<strong><span style="color: #000000">–</span> </strong>Kimyasal çözülmede sıcaklık ve yağışın dışında etkili olan bir diğer faktör ise çözünen kayacın türüdür. Bu yüzden su ile kolay çözünebilen karstik kayaçların (kalker, jips, kaya tuzu vb.) olduğu yerlerde kimyasal çözülme fazladır. Örneğin; Akdeniz bölgesi.</p>
<h3><a name="3"></a><span style="color: #000080">Toprak Oluşumunda Etkili Olan Faktörler</span></h3>
<p><strong>1. İklim</strong></p>
<p><strong><span style="color: #000000">–</span> </strong>Sıcaklık koşulları, nem ve yağış koşulları toprak oluşumunda etkilidir.<br>
<strong><span style="color: #000000">–</span> </strong>Karadeniz ikliminde aşırı yağış olduğu için Kahverengi orman topraklarının görülmesi<br>
<strong><span style="color: #000000">–</span> </strong>Yarı kurak bölgelerde tuzlu ve kireçli toprakların görülmesi</p>
<p><strong>2. Yer şekilleri</strong></p>
<p><strong><span style="color: #000000">–</span> </strong>Yer şekilleri toprak oluşumunu erozyon, eğim ve engebe özellikleri ile etkiler.<br>
<strong><span style="color: #000000">–</span> </strong>Eğim arttıkça erozyon artar ve toprak oluşumu zorlaşır.<br>
<strong><span style="color: #000000">–</span> </strong>Eğimin az olduğu yerlerde toprak oluşumu daha kolay gerçekleşir. Toprak daha derin bir yapıya sahip olur.</p>
<p><strong>3. Kayaçların özelliği</strong></p>
<p><strong><span style="color: #000000">–</span> </strong>Yumuşak ve çözülmeye dirençsiz kayaçlarda ayrışma daha çabuk olacağı için toprak oluşumu hızlanır.<br>
<strong><span style="color: #000000">–</span> </strong>Çözülmeye dirençli topraklarda ayrışma daha geç olurve toprak oluşumu yavaşlar.</p>
<p><strong>4. Canlılar</strong></p>
<p><strong><span style="color: #000000">–</span> </strong>Canlı kalıntıları toprağa karışarak toprağın organik madde bakımından zengin olmasını sağlar.</p>
<p><strong>5. Zaman</strong></p>
<p><strong><span style="color: #000000">–</span> </strong>Normal koşullarda 1cm3 toprağın oluşması için 75 yıl zamana ihtiyaç vardır. Bu süre iklim ve kayaç özelliğine göre değişiklik gösterebilir</p>
<h3><span style="color: #000080">Toprak Katmanları</span></h3>
<p>Oluşumunu tamamlamış bir toprak kesitinde yüzeyden derine doğru birbirinden farklı özellikler gösteren katmanlar vardır. Bu katmanlara <strong>horizon</strong> denir.</p>
<p><strong>O (Organik Kat):</strong> Organik kalıntıların bulunduğu koyu renkli kattır.</p>
<p><strong>A Horizonu:</strong> Genellikle koyu renkli olup humus gibi maddelerin biriktiği katmandır. Yıkanma katı da denir.</p>
<p><strong>B Horizonu:</strong> Birikim katmanıdır. Bazen humus bazen kil, demir gibi maddeler birikir. Genellikle kahverengi renklidir.</p>
<p><strong>C Horizonu:</strong> Ana kayanın ayrışması ile oluşur. Ana kayanın özelliğini taşır. Ayrışma katıda denir.</p>
<p><strong>D Horizonu:</strong> Parçalanmamış haldeki kayadır. Ana kaya katıda denir.</p>
