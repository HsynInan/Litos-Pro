
<p><span style="color: #000000;"><strong><span style="font-family: Verdana;">19. YY OSMANLI DEVLETİ<br>
</span></strong><strong><span style="font-family: Verdana;"><br>
XIX. Yüzyıl Siyasal Olayları</span> </strong></span></p>
<p><span style="color: #000000;"><strong><span style="font-family: Verdana;">Milliyetçilik Hareketleri</span></strong></span></p>
<p><span style="font-family: Verdana; color: #000000;">Çok uluslu bir yapıya sahip olan Osmanlı İmparatorluğu, Fransız İhtilâli’nin getirdiği ulusçuluk akımından en fazla etkilenen devlettir.<span id="more-3807"></span></span></p>
<p><span style="font-family: Verdana; color: #000000;">XVIII. ve XIX. yüzyıllarda Rusya başta olmak üzere İngiltere ve Fransa Osmanlı Devleti içinde yaşayan ulusları kışkırtmışlardır. Bu kışkırtmalar sonucunda Balkanlarda Sırplar ve Yunanlılar ayaklanmıştır.</span></p>
<p><span style="color: #000000;"><strong><span style="font-family: Verdana;">Sırp İsyanı</span></strong></span></p>
<p><span style="font-family: Verdana; color: #000000;">Osmanlı İmparatorluğu’na karşı ilk milliyetçilik isyanı Sırplar tarafından başlatılmıştır. Sırpların isyan etmesinde;</span></p>
<ul>
<li><span style="font-family: Verdana; color: #000000;">Rusya ve Fransa gibi Avrupa devletlerinin kışkırtmaları </span></li>
<li><span style="font-family: Verdana; color: #000000;">Osmanlı merkezi otoritesinin zayıflaması </span></li>
<li><span style="font-family: Verdana; color: #000000;">Toprak düzeninin bozulması </span></li>
<li><span style="font-family: Verdana; color: #000000;">Savaş alanı haline gelen Sırbistan topraklarının sık sık el değiştirmesi </span></li>
<li><span style="font-family: Verdana; color: #000000;">Sırbistan’da görev yapan memurların ve yeniçerilerin halka karşı sorumsuz davranışları </span></li>
<li><span style="font-family: Verdana; color: #000000;">Milliyetçilik düşüncesinin Sırplar arasında yayılması </span></li>
</ul>
<p><span style="font-family: Verdana; color: #000000;">gibi nedenler etkili olmuştur.</span></p>
<p><span style="font-family: Verdana; color: #000000;">1806 – 1812 Osmanlı – Rus Savaşları sonucunda imzalanan <strong>Bükreş Antlaşması</strong>’yla Osmanlı Devleti Sırplara bazı ayrıcalıklar vermiştir (1812). Bu ayrıcalıklarla yetinmeyen Sırplar, bağımsızlık yolunu açacak imtiyazlar isteyerek ayaklandılar. Osmanlı Devleti, Rusların olaya karışmasını engellemek için Sırplara yeni haklar tanımıştır (1815). Yunan isyanının başlamasından sonra yeniden ayaklanan Sırplar <strong>Edirne Antlaşması</strong>’yla özerk bir devlet haline gelmiştir (1829). Böylece, iç işlerinde serbest hale gelen Sırplar, Rusların Osmanlı Devleti’ne baskıları sonucunda <strong>Berlin Antlaşması</strong>’yla bağımsız olmuşlardır (1878).</span></p>
<p><span style="color: #000000;"><strong><span style="font-family: Verdana;">Yunan İsyanı</span></strong></span></p>
<p><span style="font-family: Verdana; color: #000000;">Osmanlı İmparatorluğu’nda diğer uluslardan daha fazla imtiyaza sahip olan Rumların ayaklanmasında; </span></p>
<ul>
<li><span style="font-family: Verdana; color: #000000;">Milliyetçilik akımının Rumlar arasında yaygınlaşması </span></li>
<li><span style="font-family: Verdana; color: #000000;">Rusya, İngiltere ve Fransa gibi Avrupa devletlerinin Rumları isyana kışkırtmaları </span></li>
<li><span style="font-family: Verdana; color: #000000;">Yunanlıların eski Bizans İmparatorluğu’nu yeniden kurmak istemeleri </span></li>
<li><span style="font-family: Verdana; color: #000000;">gibi nedenler etkili olmuştur. </span></li>
<li><span style="font-family: Verdana; color: #000000;">Ticaret faaliyetleri yapan Rumların zenginleşmeleri </span></li>
<li><span style="font-family: Verdana; color: #000000;">Rumların okullar ve cemiyetler kurarak yapacakları isyan hareketlerine ortam hazırlamaları (Bu cemiyetlerden en önemlisi Etnik–i Eterya’dır.) </span></li>
<li><span style="font-family: Verdana; color: #000000;">Rumların Divan–ı Hümayun elçilik tercümanlığı gibi devletin önemli memurluklarında görev almaları </span></li>
<li><span style="font-family: Verdana; color: #000000;">Rumların Avrupalı devletler tarafından desteklenmesi </span></li>
<li><span style="font-family: Verdana; color: #000000;">Osmanlı Devleti’nin Yanya valisi Tepedelenli Ali Paşa’nın isyan etmesi ve devletin isyanı bastırmak için uğraşması </span></li>
</ul>
<p><span style="font-family: Verdana; color: #000000;">gibi gelişmeler Yunan isyanının çıkmasına, yaygınlaşmasına ve başarıya ulaşmasına ortam hazırlamıştır.</span></p>
<p><span style="color: #000000;">&nbsp;</span></p>
<table width="100%" border="9">
<tbody>
<tr>
<td width="100%"><span style="font-family: verdana; color: #000000;">Avrupalı devletlerin Rumlarla yakından ilgilenmesinde; Rumları eski Yunan uygarlığını meydana getirenlerin torunları olarak görmeleri ve aynı dinden olmaları etkili olmuştur.Avrupalıların Yunanlıları desteklemeleri, XIX yüzyıl Avrupa diplomasisinde din unsurunun etkili olduğunu göstergesidir.</span></td>
</tr>
</tbody>
</table>
<p><span style="color: #000000;">&nbsp;</span></p>
<p><span style="font-family: Verdana; color: #000000;">Yanya valisi <strong>Tepedelenli Ali Paşa</strong>’nın isyanından yararlanan Rumlar Mora’da isyan başlattılar (1821). Osmanlı Devleti kısa sürede yayılan isyanı bastıramadı. Padişah II. Mahmut, Girit ve Mora valiliklerinin kendisine verilmesi şartıyla Mısır valisi Mehmet Ali Paşa’dan yardım istedi. İbrahim Paşa komutasında Mora’ya gelen Mısır kuvvetleri kısa sürede isyanı bastırdı. Fakat bu gelişme Rusya, İngiltere ve Fransa’nın tepkisini çekmiş ve bu devletler birleşerek Navarin Limanı’nda Osmanlı ve Mısır donanmalarını yakmışlardır. (1827).</span></p>
<p><span style="color: #000000;"><strong><span style="font-family: Verdana;">Navarin faciası sonucunda;</span></strong></span></p>
<ul>
<li><span style="font-family: Verdana; color: #000000;">Yunan isyanı yeniden başlamıştır. </span></li>
<li><span style="font-family: Verdana; color: #000000;">Doğu Akdeniz’de Ruslara karşı deniz gücü kalmamıştır. </span></li>
<li><span style="font-family: Verdana; color: #000000;">Rusya, Osmanlı Devleti’ne savaş açmıştır. </span></li>
</ul>
<p><span style="color: #000000;">&nbsp;</span></p>
<table width="100%" border="9">
<tbody>
<tr>
<td width="100%" height="138"><span style="color: #000000;"><span style="font-family: Verdana;">İmparatorlukla yönetilen Avusturya ,Yunan isyanında Osmanlı Devleti,’ni desteklemiştir.Avusturya&nbsp; Avusturya’nın Yunan isyanını desteklemesinde ; </span><span style="font-family: Verdana;">-Birçok ulustan meydsana gelen bir devlet yapısında olması</span></span><p></p>
<p><span style="font-family: Verdana; color: #000000;">-Rusların Balkanlara yerleşmesini istemesi</span></p></td>
</tr>
</tbody>
</table>
<p><span style="color: #000000;">&nbsp;</span></p>
<p><span style="font-family: Verdana; color: #000000;">gibi nedeler etkili olmuştur.</span></p>
<p><span style="color: #000000;"><strong><span style="font-family: Verdana;">Osmanlı – Rus Savaşı (1828 – 1829)</span></strong></span></p>
<p><span style="font-family: Verdana; color: #000000;">Ruslar Rumeli’den ilerleyerek Edirne’yi, Doğu Anadolu’da ise Erzurum’u ele geçirdiler. Avrupa devletlerinden destek alamayan Osmanlı Devleti zor durumda kalmış ve <strong>Edirne Antlaşması</strong>’nı imzalayarak savaşa son vermiştir (1829).</span></p>
<p><span style="font-family: Verdana; color: #000000;">Osmanlı Devleti açısından önemli sonuçlar doğuran Edirne Antlaşması’yla;</span></p>
<ol>
<li><span style="font-family: Verdana; color: #000000;">Milliyetçilik isyanları başarıya ulaşmış ve Yunanistan’ın bağımsız olması imparatorluk içindeki diğer uluslara örnek olmuştur. </span></li>
<li><span style="font-family: Verdana; color: #000000;">Osmanlı Devleti geniş toprak kaybına uğramıştır. </span></li>
<li><span style="font-family: Verdana; color: #000000;">Devlet ekonomik sıkıntı içerisine girmiş ve yapılacak ıslahatlar aksamıştır. </span></li>
<li><span style="font-family: Verdana; color: #000000;">Yunanistan’ın bağımsız olması üzerine Rum isyanı sırasında Mısır valisi Mehmet Ali Paşa’ya verilmesi kararlaştırılan Mora Yarımadası kaybedilmiştir. Mehmet Ali Paşa’nın Mora yerine Suriye valiliğini istemesi padişah ile Mehmet Ali Paşa arasında anlaşmazlığa ve Mısır isyanının çıkmasına neden olmuştur. </span></li>
</ol>
<p><span style="color: #000000;"><strong><span style="font-family: Verdana;">Mısır Sorunu</span></strong></span></p>
<p><span style="font-family: Verdana; color: #000000;">Yunan isyanının bastırılmasında etkili olan Mehmet Ali Paşa’ya Girit valiliği verildi. Ancak, Yunan isyanı sonrasında Mora Osmanlı Devleti’nin elinden çıktığı için Mehmet Ali Paşa’ya verilemedi. Mehmet Ali Paşa II. Mahmut’tan Mora’ya karşılık Suriye valiliğini istedi. Bu isteğin kabul edilmemesi üzerine Mehmet Ali Paşa Suriye’ye güçlü bir ordu gönderdi (1831). İbrahim Paşa komutasındaki Mısır kuvvetleri üzerlerine gönderilen Osmanlı ordularını mağlup ederek Kütahya’ya kadar ilerlediler (1833). II. Mahmut Osmanlı Devleti’nin düşmanı Rusya’dan yardım istedi. Rusya’nın gönderdiği bir filo İstanbul Boğazı’nı geçerek Büyükdere önlerine geldi. İngiltere ve Fransa, Rusya’nın Akdeniz’e inmesini istemediklerinden dolayı padişah II. Mahmut ile anlaşması için Mehmet Ali Paşa’ya baskı yaptılar. Sonuçta; Mısır sorunu iç sorun olmaktan çıkmış, Avrupa sorunu haline gelmiştir.</span></p>
<p><span style="font-family: Verdana; color: #000000;">Avrupalı devletlerin baskılarına dayanamayan Mehmet Ali Paşa Osmanlı Devleti’yle <strong>Kütahya Antlaşması</strong>’nı imzalamıştır (1833). Bu antlaşmaya göre; Mehmet Ali Paşa’ya Mısır ve Girit valiliklerine ek olarak Suriye valiliği, oğlu İbrahim Paşa’ya da Adana valiliği verilmiştir. Böylece, Kütahya Antlaşması’yla Mısır sorunu geçici olarak çözümlenmiştir.</span></p>
<p><span style="font-family: Verdana; color: #000000;">Kendini güvence altında hissetmeyen II. Mahmut Rusya ile arasında sekiz yıl sürecek Hünkâr İskelesi Antlaşması imzalamıştır (1833).</span></p>
<p><span style="font-family: Verdana; color: #000000;">Hünkar İskelesi Antlaşması’yla;</span></p>
<ul>
<li><span style="font-family: Verdana; color: #000000;">Rusya, Karadeniz’de tam güvenlik sağlamıştır. </span></li>
<li><span style="font-family: Verdana; color: #000000;">Osmanlı Devleti, Mehmet Ali Paşa’nın herhangi bir hareketine karşı Rusya’nın desteğini sağlamıştır.<br>
İngiltere bu antlaşmaya tepki göstermiş ve Boğazlar sorunu ortaya çıkmıştır. </span></li>
<li><span style="font-family: Verdana; color: #000000;">Osmanlı Devleti, Boğazlar üzerindeki egemenlik hakkını son defa tek başına kullanmıştır.<br>
Osmanlı Devleti, Rusya’nın himayesi altına girmiştir. </span></li>
</ul>
<p><span style="font-family: Verdana; color: #000000;">Osmanlı Devleti Mehmet Ali Paşa’ya karşı İngiltere’nin desteğini sağlamak için Balta Limanı Antlaşması’yla ekonomik imtiyazlar vermiştir.</span></p>
<p><span style="font-family: Verdana; color: #000000;">Mısır sorununu çözümlemek için büyük devletler <strong>Londra</strong>’da bir konferans düzenlediler.</span></p>
<p><span style="color: #000000;"><strong><span style="font-family: Verdana;">Londra Sözleşmesi’ne göre;</span></strong></span></p>
<ul>
<li><span style="font-family: Verdana; color: #000000;">Mısır özerk bir eyalet haline gelmiştir. </span></li>
<li><span style="font-family: Verdana; color: #000000;">Mısır sorunu çözümlenmiştir. </span></li>
<li><span style="font-family: Verdana; color: #000000;">Mısır isyanı, Osmanlı Devleti’nin bir valisine söz geçiremeyecek kadar zayıfladığını ortaya koymuştur. </span></li>
</ul>
<p><span style="font-family: Verdana; color: #000000;">Mısır sorununun çözümlenmesinden sonra Avrupalı devletler Boğazlar sorununu ele aldılar. Yapılan görüşmeler sonucunda Londra Boğazlar sözleşmesi imzalandı (1841).</span></p>
<p><span style="color: #000000;"><strong><span style="font-family: Verdana;">Boğazlar sözleşmesine göre;</span></strong></span></p>
<ul>
<li><span style="font-family: Verdana; color: #000000;">Boğazlar, uluslararası bir statü kazanmıştır. </span></li>
<li><span style="font-family: Verdana; color: #000000;">Rusya, Hünkâr İskelesi Antlaşması ile elde ettiği imkânları kaybetmiştir. </span></li>
<li><span style="font-family: Verdana; color: #000000;">İngiltere ve Fransa bu antlaşmadan kârlı çıkmıştır. </span></li>
<li><span style="font-family: Verdana; color: #000000;">Osmanlı Devleti’nin boğazlar üzerindeki mutlak egemenliği sona ermiştir. </span></li>
</ul>
<p><span style="color: #000000;"><strong><span style="font-family: Verdana;">Kırım Savaşı</span></strong></span></p>
<p><span style="color: #000000;"><strong><span style="font-family: Verdana;">Kırım Savaşı’nın Nedenleri</span></strong></span></p>
<ul>
<li><span style="font-family: Verdana; color: #000000;">Rusya’nın tarihi emellerini gerçekleştirerek sıcak denizlere ulaşmak istemesi </span></li>
<li><span style="font-family: Verdana; color: #000000;">Rusya’nın kutsal yerler sorununu gündeme getirmesi </span></li>
<li><span style="font-family: Verdana; color: #000000;">İstanbul’a gelen Rus elçisinin protokol kurallarına uymaması ve devlet adamlarına baskı yapması üzerine Osmanlı Devleti’nin elçiyi ülkesine göndermesi </span></li>
<li><span style="font-family: Verdana; color: #000000;">Rusya’nın Osmanlı Devleti’ne Ortodoks Kilisesi’nin kutsal yerlerle ilgili isteklerini onaylattıktan sonra, Osmanlı sınırları içindeki bütün Ortodoksların Rusya tarafından himaye edilmesini istemesi </span></li>
</ul>
<p><span style="font-family: Verdana; color: #000000;">1853 yılında Rusya’nın Eflak ve Boğdan’ı işgal etmesi üzerine Kırım Savaşı başlamıştır (1853). Rusya kısa bir süre sonra Sinop’a baskın yaparak Osmanlı donanmasını yaktı.</span></p>
<p><span style="font-family: Verdana; color: #000000;">Bunun üzerine İngiltere ve Fransa, Osmanlı Devleti ile bir ittifak antlaşması imzalayarak Rusya’ya savaş ilan ettiler (1854).</span></p>
<p><span style="font-family: Verdana; color: #000000;">Müttefikler Kırım’da Sivastopol’u ele geçince Rus çarı barış istemek zorunda kaldı. Yapılan görüşmeler sonucunda Paris Antlaşması imzalandı (1856).</span></p>
<p><span style="color: #000000;"><strong><span style="font-family: Verdana;">Paris Antlaşması ve Önemi</span></strong></span></p>
<p><span style="color: #000000;"><strong><span style="font-family: Verdana;">1. </span></strong><span style="font-family: Verdana;"><strong>Osmanlı Devleti Avrupa devleti sayılacak, devletler genel hukukundan yararlanacak ve toprak bütünlüğü Avrupalı devletlerin garantisi altında olacaktır.</strong></span></span></p>
<ul>
<li><span style="font-family: Verdana; color: #000000;">Osmanlı Devleti, Avrupalı devletlerin garantisi altına girmekle, kendini koruyamayacak kadar zayıf bir devlet olduğunu kabul etmiştir. </span></li>
<li><span style="font-family: Verdana; color: #000000;">İngiltere ve Fransa, çıkarlarının tehlikeye girmesine seyirci kalmayacaklarını göstermişlerdir. </span></li>
</ul>
<p><span style="color: #000000;"><strong><span style="font-family: Verdana;">2.</span> <span style="font-family: Verdana;">Karadeniz tarafsız hale getirilecek, sadece ticaret gemilerine açık olacak; Osmanlı Devleti ve Rusya, Karadeniz’de savaş gemisi bulunduramayacak ve tersane kuramayacaklardır.</span></strong></span></p>
<ul>
<li><span style="font-family: Verdana; color: #000000;">Osmanlı Devleti savaşta galip gelmesine rağmen, yenik bir devlet durumuna düşürülmüştür. </span></li>
<li><span style="font-family: Verdana; color: #000000;">Rusya’nın Osmanlı Devleti üzerindeki emelleri bir süre için engellenmiştir. </span></li>
<li><span style="font-family: Verdana; color: #000000;">İngiltere ve Fransa, Akdeniz’deki güvenliklerini korumuşlardır. </span></li>
</ul>
<p><span style="color: #000000;"><strong><span style="font-family: Verdana;">3.</span> <span style="font-family: Verdana;">Boğazlar konusunda 1841 tarihli Londra Boğazlar Antlaşması geçerli olacaktır.</span></strong></span></p>
<ul>
<li><span style="font-family: Verdana; color: #000000;">Boğazlar üzerinde uluslararası statü devam etmiştir. </span></li>
</ul>
<p><span style="color: #000000;"><strong><span style="font-family: Verdana;">4. </span></strong><span style="font-family: Verdana;"><strong>Eflak ve Boğdan’ın sahip oldukları haklar ve ayrıcalıklar genişletilecek, bu beyliklerin ve Sırbistan’ın hakları antlaşmayı imzalayan devletlerin ortak garantisi altında bulunacaktır.</strong></span></span></p>
<ul>
<li><span style="font-family: Verdana; color: #000000;">Avrupalı büyük devletler Osmanlı Devleti’nin içişlerine karışmışlardır. </span></li>
<li><span style="font-family: Verdana; color: #000000;">Osmanlı Devleti’nin egemenlik haklarına müdahale edilmiştir. </span></li>
<li><span style="font-family: Verdana; color: #000000;">Büyük devletler Balkan uluslarının bağımsızlığına ortam hazırlamışlardır. </span></li>
</ul>
<p><span style="color: #000000;"><strong><span style="font-family: Verdana;">5. </span></strong><span style="font-family: Verdana;"><strong>Avrupa devletleri Islahat Fermanı’nı memnunlukla karşılamışlar ve Osmanlı Devleti’nin içişlerine karışmamayı kabul etmişlerdir.</strong></span></span></p>
<ul>
<li><span style="font-family: Verdana; color: #000000;">Islahat Fermanı’nın antlaşmada yer alması Avrupalı devletlerin Osmanlı Devleti’nin içişlerine karışmalarına zemin hazırlamıştır. </span></li>
<li><span style="font-family: Verdana; color: #000000;">Islahat Fermanı Avrupalı devletlerin baskısıyla hazırlanmıştır. </span></li>
</ul>
<p><span style="color: #000000;"><strong><span style="font-family: Verdana;">Osmanlı İmparatorluğu’nun Dağılması</span></strong></span></p>
<p><span style="color: #000000;"><strong><span style="font-family: Verdana;">Panislavizm Hareketleri</span></strong></span></p>
<p><span style="font-family: Verdana; color: #000000;">Slav asıllı toplulukları (Rus, Sırp, Hırvat, Slovak, Bulgar, Ukrayn, Sloven, v.s.) siyasal ve kültürel bakımdan birleştirmek isteyen harekete<strong> Panislavizm </strong>denilir.</span></p>
<p><span style="font-family: Verdana; color: #000000;">Rusya Panislavizm politikasıyla; Osmanlı Devleti’nin iç işlerine karışmayı ve bu devleti yıkmayı, Balkanlara egemen olmayı ve Balkanlar üzerinden sıcak denizlere ulaşmayı amaçlamıştır.</span></p>
<p><span style="font-family: Verdana; color: #000000;"><strong>Balkanlarda Ayaklanmalar</strong></span></p>
<p><span style="font-family: Verdana; color: #000000;">Rusya, tarihi emellerine ulaşabilmek amacıyla Balkan uluslarını Osmanlı İmparatorluğu’na karşı kışkırttı. 1876’da Bulgarlar, arkasından Karadağlılar ve Sırplar ayaklandılar. Osmanlı tarihinde bu gelişmelere <strong>“Balkan Bunalımı” </strong>denilmiştir.</span></p>
<p><span style="color: #000000;"><strong><span style="font-family: Verdana;">1877 – 1878 Osmanlı – Rus Savaşı</span></strong></span></p>
<p><span style="font-family: Verdana; color: #000000;">Avrupalı Devletler İstanbul’da konferans düzenleyerek uluslarına özerklik verilmesini istemişler, bu teklifleri Osmanlı Devleti kabul etmemiştir. Bunun üzerine Osmanlı Devleti’ne savaş açan Ruslar Osmanlı orduları karşısında büyük başarılar kazanmışlar ve Edirne’yi alarak İstanbul yakınlarındaki Çatalca’ya kadar ilerlemişlerdir.</span></p>
<p><span style="font-family: Verdana; color: #000000;">İstanbul’un Rusların eline geçmesinden çekinen Osmanlı Devleti barış istedi. Barış görüşmeleri Ayastefanos’ta (Yeşilköy) yapıldı (Mart 1878).</span></p>
<p><span style="font-family: Verdana; color: #000000;">Rusya’nın çok güçlenmesi menfaatlerine ters düşen İngiltere’yi harekete geçirdi. Avusturya, Balkanlara yayılmayı amaçladığından antlaşmaya tepki gösterdi. Almanya da bu devletlere katılınca Ayastefanos Antlaşması uygulanmamıştır.</span></p>
<p><span style="font-family: Verdana; color: #000000;">Rusya, yeni bir savaşı göze alamadığından Berlin’de bir kongre toplanmasını kabul etti.</span></p>
<p><span style="font-family: Verdana; color: #000000;"><strong>Berlin Kongresi’ne Osmanlı Devleti, Rusya, İngiltere, Avusturya, Fransa, İtalya ve Almanya katıldı</strong>. Görüşmeler sonunda <strong>Berlin Antlaşması </strong>yapıldı (1878).</span></p>
<p><span style="color: #000000;"><strong><span style="font-family: Verdana;">Bu antlaşmaya göre;</span></strong></span></p>
<ul>
<li><span style="font-family: Verdana; color: #000000;">Osmanlı Devleti’nin tek kârı Doğu Beyazıt olmuş, ancak Kıbrıs’ı İngilizlere üs olarak vermiştir. </span></li>
<li><span style="font-family: Verdana; color: #000000;">Ermeni sorunu, Berlin Antlaşması’yla uluslararası politika konusu haline gelmiştir. </span></li>
<li><span style="font-family: Verdana; color: #000000;">Bulgaristan’ın parçalanmasıyla Rusya’nın Balkan egemenliği ve Ege Denizi’ne inmesi engellenmiştir. </span></li>
<li><span style="font-family: Verdana; color: #000000;">Osmanlı Devleti, Berlin Kongresi’nde Avrupalı devletlerin hedefi haline gelmiştir. Bunun sonucunda kongre Osmanlı Devleti’nin paylaşım pazarlığı haline gelmiş, Osmanlı Devleti’nin dağılması hızlanmıştır. </span></li>
<li><span style="font-family: Verdana; color: #000000;">Bu dönemde İngiltere de Osmanlı Devleti’nin parçalanması girişimlerine katılmıştır. Osmanlı Devleti’nin denge politikasında İngiltere’nin yerini Almanya almıştır. </span></li>
<li><span style="font-family: Verdana; color: #000000;">Osmanlı Devleti Anadolu’da ve Balkanlarda geniş toprak kaybına uğramıştır. Rumeli’deki Türkler güvenli yerlere göç etmişler ve Rumeli’de Türk nüfusu azalmıştır. </span></li>
</ul>
<p><span style="color: #000000;"><strong><span style="font-family: Verdana;">Dağılmayı Önleme Çabaları</span></strong></span></p>
<p><span style="font-family: Verdana; color: #000000;">Osmanlı Devleti’nin dağılmasını önlemek ve siyasal varlığını sürdürmek amacıyla bazı düşünce akımları ortaya çıkmıştır.</span></p>
<p><span style="color: #000000;"><strong><span style="font-family: Verdana;">Osmanlıcılık</span></strong></span></p>
<p><span style="font-family: Verdana; color: #000000;">Osmanlıcılık fikri Tanzimat döneminin sonlarına doğru ilk defa Genç Osmanlılar adı verilen aydınlar tarafından ortaya atılmıştır. Osmanlıcılık fikrini savunan Genç Osmanlılar, devletin sınırları içerisinde yaşayan bireyler arasında dil, ırk ve din bakımından hiç bir ayrım gözetmeksizin aynı haklara sahip oldukları kabul edilirse, Osmanlı toplumu içinde bir kaynaşma ve dayanışma sağlanacağı düşüncesindeydiler.</span></p>
<p><span style="color: #000000;"><strong><span style="font-family: Verdana;">Ancak;</span></strong></span></p>
<ul>
<li><span style="font-family: Verdana; color: #000000;">Azınlıkların bağımsız olmak istemeleri ve ulusçuluk akımının yaygınlaşması </span></li>
<li><span style="font-family: Verdana; color: #000000;">Avrupalı devletlerin azınlıkları kışkırtmaları ve korumaları </span></li>
<li><span style="font-family: Verdana; color: #000000;">Balkanlarda isyanların çıkması ve Anadolu’da Ermeni olayları </span></li>
</ul>
<p><span style="font-family: Verdana; color: #000000;">Osmanlıcılık düşüncesinin gerçekleşmesinin mümkün olmadığını göstermiştir. </span></p>
<p><span style="color: #000000;"><strong><span style="font-family: Verdana;">İslâmcılık</span></strong></span></p>
<p><span style="font-family: Verdana; color: #000000;">İslâmcılık düşüncesiyle; imparatorluk içindeki Müslüman unsurlar arasında birlik ve beraberliği sağlamak ve imparatorluk dışındaki Müslümanların Halifelik kurumunun dini gücü etrafında birleştirilerek beraber hareket edilmesi amaçlanmıştır.</span></p>
<p><span style="font-family: Verdana; color: #000000;">II. Abdülhamit, “İslâmcılık” düşüncesini, resmi bir politika olarak benimsemiştir. Birinci Dünya Savaşı’nda Arapların İngilizlerle birlikte hareket ederek Türk askerlerine saldırmaları, İslâmcılık görüşünün Osmanlı Devleti’nin bütünlüğünü korumada başarılı olamadığını göstermiştir.</span></p>
<p><span style="color: #000000;"><strong><span style="font-family: Verdana;">Türk Birliği (Turancılık)</span></strong></span></p>
<p><span style="font-family: Verdana; color: #000000;">Türkçülük akımı, bir kültür hareketi olarak başlamış, ancak daha sonra siyasal bir karakter kazanmıştır. Turancılık düşüncesinin amacı, Türkleri bir ülkede, bir yönetim ve bayrak altında toplamaktı.<br>
Turancılık, İttihat ve Terakki Partisi’nin programında yer almış, devlet yönetimine yansıtılmıştır. Osmanlı Devleti’nin I. Dünya Savaşı’nda yenilmesi, Turancılık hareketini zayıflatmıştır.</span></p>
<p><span style="color: #000000;"><strong><span style="font-family: Verdana;">Türkçülük</span></strong></span></p>
<p><span style="font-family: Verdana; color: #000000;">Osmanlı Devleti, Balkan Savaşlarının olumsuz sonuçları nedeniyle kendisini yıkan ögelerden birinin milliyet ve millet kavramı olduğunu anlamıştı. Osmanlıcılık ve İslâmcılık anlayışının terkedilmesiyle ülkede, Türkçülük akımı ön plana çıkarıldı. Bu akımın öncülerinden Ziya Gökalp, çalışmalarıyla Türkçülük akımına toplumsal bir içerik kazandırmıştır. </span></p>
<p><span style="color: #000000;"><strong><span style="font-family: Verdana;">Batıcılık</span></strong></span></p>
<p><span style="font-family: Verdana; color: #000000;">Batıcılık, II. Meşrutiyet döneminde bir düşünce akımı haline geldi. Bu görüş, devletin Batılılaşmasıyla kurtulabileceğini ve bunun için çeşitli alanlarda ıslahatlar yapılması gerektiğini savunmuştur.</span></p>
<table width="100%" border="0" cellspacing="0" cellpadding="0">
<tbody>
