
<p><span style="color: #000000;"><span style="font-family: Verdana;"><strong>20. YY BAŞLARINDA OSMANLI DEVLETİ<br>
</strong></span><span style="font-family: Verdana;"><strong><br>
Trablusgarp Savaşı</strong></span></span></p>
<p><span style="color: #000000;"><strong>Savaşın Nedenleri</strong></span></p>
<p><span style="color: #000000;">Trablusgarp Savaşı’nın çıkmasında; </span></p>
<ul>
<li><span style="color: #000000;">Sömürgecilik yarışında geç kalan İtalya’nın sanayisi için hammadde ve pazar arayışı</span></li>
<li><span style="color: #000000;">Osmanlı Devleti’nin Trablusgarp’ı koruyamayacak durumda olması </span></li>
<li><span style="color: #000000;">Coğrafi konumu itibariyle İtalya’ya yakın olan Trablusgarp’ın ticaret yolları üzerinde bulunması ve zengin petrol kaynaklarına sahip olması </span></li>
</ul>
<p><span style="color: #000000;">gibi nedenler etkili olmuştur.</span></p>
<p><span style="color: #000000;">Osmanlı Devleti, Balkan Savaşlarının başlaması<span id="more-3996"></span> üzerine İtalya ile <strong>Ouchy </strong>(Uşi) <strong>Antlaşması</strong>’nı imzaladı (18 Ekim 1912). Bu antlaşma ile Trablusgarp Savaşı sona ermiştir. </span></p>
<p><span style="color: #000000;"><strong>Savaşın Sonuçları</strong> </span></p>
<ul>
<li><span style="color: #000000;">Osmanlı Devleti, Kuzey Afrika’daki son toprağını da İtalyanlara bırakarak bu kıtadan tamamen çekilmiştir. </span></li>
<li><span style="color: #000000;">Rodos ve Oniki Ada’yı ele geçiren İtalya, Ege Denizi’nde etkin bir güç haline gelmiş, Osmanlıların Ege’deki hakimiyeti sarsılmıştır. </span></li>
<li><span style="color: #000000;">Osmanlı Devleti, Balkan Savaşlarından mağlup çıktığından İtalya’ya bırakılan adaları geri alacak güce sahip değildi. Bu nedenle İtalya adaları geri vermedi. Oniki Ada, II. Dünya Savaşı’nın sonuna kadar İtalya’da kaldı. Savaşta mağlup olan İtalya, adaları Yunanistan’a bırakmıştır (1947). </span></li>
</ul>
<p><span style="color: #000000;"><strong>Balkan Savaşları</strong></span></p>
<p><span style="color: #000000;"><strong>Balkan Savaşlarının Nedenleri</strong> </span></p>
<ul>
<li><span style="color: #000000;">Rusya’nın tarihi emellerine ulaşabilmek amacıyla Balkan uluslarını Osmanlı Devleti’ne karşı kışkırtması </span></li>
<li><span style="color: #000000;">Balkan uluslarının iyice zayıflayan ve yıkılmakta olan Osmanlı Devleti’nin Balkanlardaki topraklarını ele geçirmek istemeleri </span></li>
<li><span style="color: #000000;">Balkanlarda Panislavizm politikası takip eden Rusya’nın milliyetçilik fikirlerinden yararlanarak Balkan uluslarının aralarında uzlaşma sağlaması </span></li>
<li><span style="color: #000000;">Osmanlı Devleti’nin Almanya’ya yaklaşmasından rahatsızlık duyan İngiltere’nin Reval Görüşmesi (1908) sonucunda Rusya’yı Osmanlı toprakları, Boğazlar ve Balkan politikasında serbest bırakması </span></li>
<li><span style="color: #000000;">Avrupalı büyük devletlerin kendi politikaları doğrultusunda Balkan uluslarını desteklemeleri </span></li>
<li><span style="color: #000000;">Osmanlı Devleti’nin politik bölünmüşlük içerisinde bulunması ve askeri birliklerinin bir kısmını terhis etmesi </span></li>
</ul>
<p><span style="color: #000000;"><strong>Birinci Balkan Savaşı</strong></span></p>
<p><span style="color: #000000;">Karadağlıların saldırısıyla I. Balkan Savaşı başlamıştır (8 Ekim 1912). Bu savaş sırasında <strong>Bulgaristan, Yunanistan, Sırbistan </strong>ve <strong>Karadağ </strong>devletleri Osmanlı Devleti’ne karşı aralarında ittifak yapmışlardır.</span></p>
<p><span style="color: #000000;">I. Balkan Savaşı’nda; </span></p>
<ul>
<li><span style="color: #000000;">Balkanlardaki Osmanlı ordusunun düzensiz durumda bulunması ve askerlerinin bir kısmının terhis edilmesi </span></li>
<li><span style="color: #000000;">Orduda particilik ve ikiliğin çıkmasından dolayısıyla disiplinin bozulması </span></li>
</ul>
<p><span style="color: #000000;">gibi nedenler, Osmanlı Devleti’nin mağlubiyetine sebep olmuştur.</span></p>
<p><span style="color: #000000;"><strong>I. Balkan Savaşı’nın Sonuçları</strong> </span></p>
<ul>
<li><span style="color: #000000;">Osmanlı Devleti, Edirne ve Kırklareli dahil Balkan topraklarından çekilmiştir. Midye – Enez hattının doğusundaki topraklar Osmanlı Devleti’nin elinden çıkmıştır. </span></li>
<li><span style="color: #000000;">I. Balkan Savaşı sırasında Arnavutluk bağımsızlığını ilan etmiştir. <strong>Arnavutluk, Osmanlı Devleti’nden ayrılan son Balkan devletidir (28 Kasım 1912).</strong> </span></li>
<li><span style="color: #000000;">Londra’da görüşmeler devam ederken İttihat ve Terakki Partisi I. Balkan Savaşı’ndaki yenilgiden dolayı yıpranan Kamil Paşa Hükümeti’ni <strong>“Babıali Baskını”</strong> ile devirerek iktidarı ele geçirmiştir. (23 Ocak 1913). </span></li>
<li><span style="color: #000000;">I. Balkan Savaşı sonunda Bulgaristan Ege Denizi’ne ulaşmıştır. </span></li>
<li><span style="color: #000000;">Birinci Balkan Savaşı’ndan sonra Osmanlıcılık fikrinin başarılı olamayacağı görülmüş ve milliyetçilik cereyanı güçlenmiştir. Balkanlarda Türk azınlığı meselesi ortaya çıkmış, Osmanlı Devleti’nin elinden çıkan Balkan topraklarından birçok Türk ve Müslüman Anadolu’ya göç etmek zorunda kalmıştır. </span></li>
</ul>
<p><span style="color: #000000;">&nbsp; </span></p>
<p><span style="color: #000000;"><strong>İkinci Balkan Savaşı</strong></span></p>
<p><span style="color: #000000;"><strong>Londra Antlaşması’na göre en fazla toprağı Bulgaristan aldı. Büyük bir Bulgaristan Devleti’nin ortaya çıkması ve topraklarını Ege Denizi’ne kadar genişletmesi, Yunanistan ve Sırbistan’ın tepkisine neden oldu. Sonuç olarak Osmanlı Devleti’nden alınan toprakların paylaşımı Balkan ulusları arasında İkinci Balkan Savaşı’na neden olmuştur.</strong></span></p>
<p><span style="color: #000000;">Bu durumdan faydalanmak isteyen Osmanlı Devleti harekete geçti. Kurmay Yarbay Enver Bey komutasındaki Türk ordusu Londra Antlaşması’nda belirtilen <strong>Midye-Enez </strong>sınırını geçerek<strong> Kırklareli </strong>ve <strong>Edirne</strong>’yi geri almıştır.</span></p>
<p><span style="color: #000000;"><strong>Birinci Dünya Savaşı (1914 – 1918)</strong> </span></p>
<p><span style="color: #000000;"><strong>Savaşın Nedenleri</strong></span></p>
<p><span style="color: #000000;">Savaşın çıkmasında etkili olan genel nedenler; Fransız İhtilali’nin getirdiği ulusçuluk akımı ve Sanayi İnkılabı’nın getirdiği sömürgecilik yarışıdır. Birinci Dünya Savaşı’nın en önemli nedeni devletler arasındaki ekonomik yarıştır.</span></p>
<p><span style="color: #000000;">Birinci Dünya Savaşı’nın çıkmasında; </span></p>
<ul>
<li><span style="color: #000000;">Almanya ile İngiltere arasındaki hammadde ve pazar rekabeti </span></li>
<li><span style="color: #000000;">Fransa’nın Almanya’ya kaptırdığı Alsas – Loren kömür havzasını geri almak istemesi </span></li>
<li><span style="color: #000000;">Rusya’nın dünya ticaretinde pay sahibi olmak amacıyla sıcak denizlere ulaşmak ve Balkanlarda otoritesini artırmak için Slav toplulukları kendi idaresi altında birleştirmek istemesi </span></li>
<li><span style="color: #000000;">Sömürgecilik yarışına geç katılan İtalya’nın Akdeniz’de etkinliğini artırmak ve yeni sömürgeler elde etmek istemesi </span></li>
<li><span style="color: #000000;">Avusturya – Macaristan İmparatorluğu’nun ülkesindeki ulusçuluk hareketlerini engelleyerek birliğini korumaya ve Balkanlarda gücünü artırmaya çalışması </span></li>
<li><span style="color: #000000;">Avusturya ile Rusya arasında Balkanlara hakim olma yarışı </span></li>
<li><span style="color: #000000;">Almanya’nın Osmanlı topraklarındaki emellerine ulaşma konusunda Rusya’yı engel olarak görmesi </span></li>
<li><span style="color: #000000;">Avusturya – Macaristan veliahtının Saraybosna’da bir Sırp tarafından öldürülmesi </span></li>
</ul>
<p><span style="color: #000000;">gibi özel nedenler etkili olmuştur. Avusturya – Macaristan veliahtının öldürülmesi, Birinci Dünya Savaşı’nı fiilen başlatmıştır. </span></p>
<p><span style="color: #000000;">&nbsp; </span></p>
<p><span style="color: #000000;"><strong>Osmanlı Devleti’nin Savaşa Girmesi</strong></span></p>
<p><span style="color: #000000;">Osmanlı Devleti’nin savaşa girmesinde; </span></p>
<ul>
<li><span style="color: #000000;">Devlet adamlarının savaşı Almanların kazanacağına inanmaları </span></li>
<li><span style="color: #000000;">XIX. yüzyılın sonlarında ve XX. yüzyılın başlarında kaybedilen toprakların geri alınmak istenmesi </span></li>
<li><span style="color: #000000;">İttihat ve Terakki Fırkası’nın Alman hayranlığı ve askeri ıslahatlarda Almanya’dan faydalanılması </span></li>
<li><span style="color: #000000;">Ege adalarının geri alınmak istenmesi </span></li>
<li><span style="color: #000000;">Osmanlı Devleti’nin kapitülasyonlar ve Duyun-u Umumiye borçlarından kurtulmak istemesi </span></li>
<li><span style="color: #000000;">Osmanlı Devleti’nin siyasi yalnızlıktan kurtulmak istemesi </span></li>
<li><span style="color: #000000;">Osmanlı devlet adamlarının Almanya’nın desteğiyle ülkenin kalkınabileceğine inanmaları </span></li>
</ul>
<p><span style="color: #000000;">gibi nedenler etkili olmuştur.</span></p>
<p><span style="color: #000000;">Osmanlı Devleti’nin Birinci Dünya Savaşı’na girmesi sonucunda;</span></p>
<p><span style="color: #000000;">– Yeni cepheler açılmış ve savaş alanı genişlemiştir.</span></p>
<p><span style="color: #000000;">– İngiltere Kıbrıs’ı topraklarına kattığını açıklamıştır.</span></p>
<p><span style="color: #000000;">– Osmanlı Devleti tek taraflı olarak kapitülasyonları kaldırdığını ilan etmiştir.</span></p>
<p><span style="color: #000000;">– Osmanlı Devleti birçok cephede birden savaşmak zorunda kalmıştır.</span></p>
<p><span style="color: #000000;">– Osmanlı toprakları İtilaf Devletleri arasında yapılan gizli antlaşmalarla paylaşılmıştır.</span></p>
<p><span style="color: #000000;">Osmanlı Devleti I. Dünya Savaşı’nda Kafkasya, Çanakkale, Irak, Suriye-Filisten, Yemen-Hicaz, Kanal, Galiçya, Romanya ve Makedonya Cephelerinde savaşmıştır.</span></p>
<p><span style="color: #000000;"><strong>Birinci Dünya Savaşı’nın Genel Sonuçları</strong> </span></p>
<ul>
<li><span style="color: #000000;">Osmanlı, Almanya ve Avusturya – Macaristan İmparatorlukları ile Rus Çarlığı parçalanmıştır. </span></li>
<li><span style="color: #000000;">Polonya, Çekoslovakya, Yugoslavya, Litvanya, Macaristan ve Türkiye gibi yeni devletler kurulmuştur. </span></li>
<li><span style="color: #000000;">Dünya barışını korumak amacıyla Cemiyet-i Akvam (Milletler Cemiyeti) kurulmuş, sömürgeciliğin yerini manda yönetimi almıştır. </span></li>
<li><span style="color: #000000;">Sınırların çizilmesinde “milliyetçilik” ilkesine dikkat edilmemesi azınlıklar sorununa neden olmuştur. </span></li>
<li><span style="color: #000000;">Cumhuriyet rejimleri ağırlık kazanmış bazı ülkelerde rejim değişiklikleri olmuştur. Almanya, Türkiye, Bulgaristan ve Avusturya’da Cumhuriyet Rusya’da ise sosyalist yönetimler kurulmuştur. </span></li>
<li><span style="color: #000000;">Osmanlı İmparatorluğu’nun yıkılması, Almanya, Avusturya – Macaristan ve Rusya’daki değişiklikler Orta Doğu ve Avrupa’da dengelerin bozulmasına ve otorite boşluğuna neden olmuştur. </span></li>
<li><span style="color: #000000;">İngiltere ve Fransa en önemli rakipleri Almanya’yı safdışı ettiler. Savaştan en kârlı çıkan devlet İngiltere olmuş, Almanya gücünü yitirmiştir. </span></li>
<li><span style="color: #000000;">Ümmetçilik anlayışı sona ermiş, Araplar Osmanlı Devleti’nden ayrılmıştır. </span></li>
<li><span style="color: #000000;">İlk kez kimyasal silahlar, denizaltı ve tanklar bu savaşta kullanılmıştır. Kimyasal silahların ve uçakların kullanılması sivil savunma teşkilatının kurulmasında etkili olmuştur. </span></li>
<li><span style="color: #000000;">Savaş sonunda Almanya’ya çok ağır şartlarda antlaşma imzalatılması ve İtalya’ya savaş içerisinde vaadedilen toprakların verilmemesi İkinci Dünya Savaşı’na neden olmuştur.</span></li>
</ul>
<table width="100%" border="0" cellspacing="0" cellpadding="0">
<tbody>
