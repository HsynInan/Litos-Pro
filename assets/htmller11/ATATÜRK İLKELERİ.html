
<p><span style="color: #000000;"><span style="font-family: Verdana;"><strong>ATATÜRK İLKELERİ:</strong></span></span></p>
<p><span style="color: #000000;">Cumhuriyetçilik</span></p>
<p><span style="color: #000000;"><span style="font-family: Verdana;">Cumhuriyet, yönetimin millete ait olduğunu ortaya koyan bir rejimdir.</span></span></p>
<p><span style="color: #000000;"><span style="font-family: Verdana;">Cumhuriyette temel ilke, seçimdir. Devlet hizmetlerinin hiçbir<span id="more-4004"></span>&nbsp;kademesinde “veraset” usulü olmayıp, yerine seçim ve tayin vardır.</span></span></p>
<p><span style="color: #000000;"><span style="font-family: Verdana;">Cumhuriyet, devlet başkanlığında ve diğer kademelerde hayat boyu kalmaya karşı çıkar. Seçim sonucunda iktidara gelen kişiler bile ömür boyunca devlet başkanlığı mevkiinde kalamaz.</span></span></p>
<p><span style="color: #000000;"><span style="font-family: Verdana;"><strong>Cumhuriyetin Türk Toplumuna Sağladığı Faydalar</strong></span></span></p>
<ul>
<li><span style="color: #000000;"><span style="font-family: Verdana;">Cumhuriyet, bütün vatandaşlara devlet yönetimine eşit şekilde katılmayı sağlamıştır.</span> </span></li>
<li><span style="color: #000000;"><span style="font-family: Verdana;">Türk toplumunun gelişmesini ve çağdaşlaşmasını sağlamıştır.</span> </span></li>
</ul>
<p><span style="color: #000000;"><span style="font-family: Verdana;"><strong>Milliyetçilik</strong></span></span></p>
<p><span style="color: #000000;"><span style="font-family: Verdana;">Milliyetçilik, millet gerçeğinden hareket eden bir fikir akımı ve çağımızın en geçerli sosyal düşüncelerinden biridir. Türk milletinin geleceğini belirlemede temel ilke olan “milliyetçilik”, milleti huzur ve refaha yönelten en güçlü bağdır.</span></span></p>
<p><span style="color: #000000;"><span style="font-family: Verdana;">Atatürk’e göre bir insan topluluğunun millet sayılabilmesi için “Zengin bir hatıra mirasına, birlikte yaşamak hususunda samimi olmaya, sahip olunan mirasın korunmasını birlikte sürdürebilmek konusunda ortak amaç olmasına, sevinçte ve üzüntüde beraber olmaya” ihtiyaç vardır.</span></span></p>
<p><span style="color: #000000;"><span style="font-family: Verdana;">Atatürk’ün millet anlayışı ırk veya din esasına dayalı değildir. Yine Atatürk’ün millet anlayışı akılcı ve insancıldır. Türk milliyetçiliğinin amacı, Türk’ün her alanda yükselmesidir.</span></span></p>
<p><span style="color: #000000;"><span style="font-family: Verdana;"><strong>Milliyetçiliğin Türk Toplumuna Sağladığı Faydalar</strong></span></span></p>
<ul>
<li><span style="color: #000000;"><span style="font-family: Verdana;">Kurtuluş Savaşı’mızın kazanılmasını sağlamıştır.</span> </span></li>
<li><span style="color: #000000;"><span style="font-family: Verdana;">Milletimizin iç ve dış tehditler karşısında bütünleşmesini sağlamıştır.</span> </span></li>
<li><span style="color: #000000;"><span style="font-family: Verdana;">Türk toplumunu din, mezhep, ırk, ve sınıf kavgalarından koruyarak milli birlik ve beraberliğimizi güçlendirmiştir.</span> </span></li>
</ul>
<p><span style="color: #000000;"><span style="font-family: Verdana;"><strong>Halkçılık</strong></span></span></p>
<p><span style="color: #000000;"><span style="font-family: Verdana;">Bir milleti oluşturan, çeşitli mesleklerin ve toplumsal grupların içinde bulunan insanlara halk denir. Halkçılık ilkesi, hem cumhuriyetçiliğin, hem de milliyetçiliğin zorunlu bir sonucu olarak ortaya çıkmıştır.</span></span></p>
<p><span style="color: #000000;"><span style="font-family: Verdana;">Halkçılık ilkesi, toplumda hiç kimsenin diğerlerinden üstün olmaması ve kanun önünde kesin eşitliğin kabulü anlamına gelmektedir. Hiçbir toplumsal grubun ve zümrenin ayrıcalığı yoktur. Halk her bakımdan birbirine eşit kişilerden oluşur.</span></span></p>
<p><span style="color: #000000;"><span style="font-family: Verdana;"><strong>Halkçılığın Türk Toplumuna Sağladığı Faydalar</strong></span></span></p>
<ul>
<li><span style="color: #000000;"><span style="font-family: Verdana;">Halkçılıkla Milli egemenlik tam olarak gerçekleşmiş ve demokrasinin yerleşmesine katkıda bulunulmuştur.</span> </span></li>
<li><span style="color: #000000;"><span style="font-family: Verdana;">Toplumda barış ortamının kurulması sağlanmıştır.</span> </span></li>
<li><span style="color: #000000;"><span style="font-family: Verdana;">Bu ilke ile Türk toplumu yönetime katılma, kanunlar önünde eşit olma ve devletin imkanlarından eşit olarak faydalanma olanağına kavuşmuştur.</span> </span></li>
<li><span style="color: #000000;"><span style="font-family: Verdana;">Halkçılık, kalkınmayı hızlandırmış, zayıf bir ekonomik mirastan bugünkü Türkiye’yi oluşturmuştur.</span> </span></li>
</ul>
<p><span style="color: #000000;"><span style="font-family: Verdana;"><strong>Devletçilik</strong></span></span></p>
<p><span style="color: #000000;"><span style="font-family: Verdana;">Devletçilik, Türkiye’de ekonomik, sosyal ve kültürel kalkınmanın özelliklerini gösteren siyasi uygulamalardır.</span></span></p>
<p><span style="color: #000000;"><span style="font-family: Verdana;">Devletçilik anlayışına göre devlet; ekonomik, sosyal ve kültürel kalkınmanın temel faktörüdür. Devlet bu alanlardaki geniş faaliyetleri yürütmekle görevli, güçlü ve geniş yetkilere sahiptir.</span></span></p>
<p><span style="color: #000000;"><span style="font-family: Verdana;">Ancak daha dar anlamda devletçilik, “devletin ekonomik alanda doğrudan doğruya müdahalesini öngören bir sistemdir.” Devletçiliğin ekonomik alandaki görünümü, karma ekonomi şeklinde olmuştur. Devletçilikte asıl uygulama alanı ekonomide görüldüğünden, devletçilik ve karma ekonomi eş anlamda kullanılmıştır.</span></span></p>
<p><span style="color: #000000;"><span style="font-family: Verdana;"><strong>Atatürk’ün Devletçilik İlkesinin Türk Toplumuna Sağladığı Faydalar</strong></span></span></p>
<ul>
<li><span style="color: #000000;"><span style="font-family: Verdana;">Bu ilke sayesinde Türkiye ilk defa plânlı ekonomiye geçmiştir.</span> </span></li>
<li><span style="color: #000000;"><span style="font-family: Verdana;">Devlet eliyle önemli yatırımlar gerçekleştirilmiştir.</span> </span></li>
<li><span style="color: #000000;"><span style="font-family: Verdana;">Teknik eleman eksikliğinin giderilmesi sağlanmıştır.</span> </span></li>
<li><span style="color: #000000;"><span style="font-family: Verdana;">Ekonomik kalkınmada bölgeler arası farklılıkların giderilmesinde önemli rol oynamıştır.</span> </span></li>
<li><span style="color: #000000;"><span style="font-family: Verdana;">Türk çiftçisine ürünlerini en iyi şekilde değerlendirme fırsatı sağlamıştır.</span> </span></li>
</ul>
<p><span style="color: #000000;"><span style="font-family: Verdana;"><strong>Lâiklik</strong></span></span></p>
<p><span style="color: #000000;"><span style="font-family: Verdana;">Türk ve yabancı bilim adamları Atatürk devrimlerinin en önemli ögesi olarak lâikliği kabul etmişlerdir. Lâik devlet anlayışı, Türk inkılâbının en önemli esası olarak 1937 yılında 1924 Anayasası’na girdiği gibi, 1961 ve 1982 Anayasalarında da 2. maddede yer almıştır.</span></span></p>
<p><span style="color: #000000;"><span style="font-family: Verdana;">Lâiklik, devlet düzeninin ve hukuk kurallarının dine değil, akla ve bilime dayandırılmasıdır. Ancak kişinin dini inancına ve vicdan hürriyetine karışmaz.</span></span></p>
<p><span style="color: #000000;"><span style="font-family: Verdana;">Devletin egemenlik gücü de ilâhi kaynaklar yerine millet iradesine uygun olarak düzenlenmiştir. Türk Devleti, aşamalar halinde lâikliği gerçekleştirirken, İslâmiyet’in inanç ve ibadete dayanan kurallarına müdahale etmemiştir.</span></span></p>
<p><span style="color: #000000;"><span style="font-family: Verdana;">Lâiklik, Batılılaşmanın da bir aşaması olarak ortaya çıkmıştır. Türkiye’nin Batılı olması, ancak lâik bir devlet ve lâik bir toplum anlayışı ile mümkün olabilir. Lâiklik, kişi hürriyetini, vicdan hürriyetini ve sağladığı gibi düşünce hürriyetini sağlamıştır.</span></span></p>
<p><span style="color: #000000;"><span style="font-family: Verdana;"><strong>Laiklik İlkesinin Türk Toplumuna Sağladığı</strong></span></span></p>
<p><span style="color: #000000;"><span style="font-family: Verdana;"><strong>Faydalar</strong></span></span></p>
<ul>
<li><span style="color: #000000;"><span style="font-family: Verdana;">Bu ilke ile din ve mezhep farklılıkları ortadan kaldırılarak toplumsal alanda kaynaşma sağlanmıştır.</span> </span></li>
<li><span style="color: #000000;"><span style="font-family: Verdana;">Türkiye’de hukuk birliğinin sağlanmasında etkili olmuştur.</span> </span></li>
<li><span style="color: #000000;"><span style="font-family: Verdana;">Toplum hayatında dine ve insana saygı gelmiştir.</span> </span></li>
<li><span style="color: #000000;"><span style="font-family: Verdana;">Laiklik ilkesi sayesinde yabancı devletlerin azınlıkları bahane ederek içişlerimize karışması engellenmiştir.</span> </span></li>
<li><span style="color: #000000;"><span style="font-family: Verdana;">Türkiye’nin çağdaşlaşması hızlanmıştır.</span> </span></li>
<li><span style="color: #000000;"><span style="font-family: Verdana;">Din ve vicdan hürriyeti sağlanmıştır.</span> </span></li>
<li><span style="color: #000000;"><span style="font-family: Verdana;">Lâikliğin kabul edilmesiyle Türkiye’de akla, bilime, gerçeğe ve özgürlüğe dayanan bir toplum ve devlet sistemi kurulmuştur.</span> </span></li>
</ul>
<p><span style="color: #000000;"><span style="font-family: Verdana;"><strong>İnkılâpçılık</strong></span></span></p>
<p><span style="color: #000000;"><span style="font-family: Verdana;">İnkılâpçılık; inkılâpları benimsemek, korumak, onu medeni ve insani yaşayışın gereği olarak savunmaktır. Böylece, ileriye yönelmek, yaşanan gelişmeleri izlemek ve ülkemizde de uygulamak zorunlu bir duruma gelmektedir.</span></span></p>
<p><span style="color: #000000;"><span style="font-family: Verdana;">İnkılâpçılık, batılılaşma ve çağdaşlaşma yolunda daima ileriye, çağdaş uygarlığa yönelmektir. İnkılâpçılık, sadece inkılâpları savunmayı değil, inkılâpları geliştirmeyi, çağdaş hayatın gereklerine uydurmayı da içine alır.</span></span></p>
<p><span style="color: #000000;"><span style="font-family: Verdana;"><strong>İnkılâpçılık İlkesinin Türk Toplumuna Sağladığı Faydalar</strong></span></span></p>
<ul>
<li><span style="color: #000000;"><span style="font-family: Verdana;">Türk toplumuna her yönden gelişme ve ilerleme yolunu açmıştır.</span> </span></li>
<li><span style="color: #000000;"><span style="font-family: Verdana;">Kişisel egemenliğe son verilerek millet egemenliği kurulmuştur.</span> </span></li>
<li><span style="color: #000000;"><span style="font-family: Verdana;">Türk Devleti, yeni kurumları ile çağdaş ve dinamik bir yapıya kavuşmuştur.</span> </span></li>
</ul>
<p><span style="color: #000000;"><span style="font-family: Verdana;"><strong>Bütünleyici İlkeler</strong></span></span></p>
<ul>
<li><span style="color: #000000;"><span style="font-family: Verdana;">Milli Egemenlik</span> </span></li>
<li><span style="color: #000000;"><span style="font-family: Verdana;">Milli Bağımsızlık</span> </span></li>
<li><span style="color: #000000;"><span style="font-family: Verdana;">Milli Birlik ve Beraberlik, Ülke Bütünlüğü</span> </span></li>
<li><span style="color: #000000;"><span style="font-family: Verdana;">Yurtta Barış, Dünyada Barış</span> </span></li>
<li><span style="color: #000000;"><span style="font-family: Verdana;">Akılcılık ve Bilimsellik</span> </span></li>
<li><span style="color: #000000;"><span style="font-family: Verdana;">Çağdaşlık ve Batılılaşma</span> </span></li>
<li><span style="color: #000000;"><span style="font-family: Verdana;">İnsan ve İnsanlık Sevgisi</span></span></li>
</ul>
<table width="100%" border="0" cellspacing="0" cellpadding="0">
<tbody>
