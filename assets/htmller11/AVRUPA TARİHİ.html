
<p><span style="color: #000000;"><strong>AVRUPA TARİHİ:<br>
</strong></span><br>
<span style="color: #000000;"> <strong><span style="font-family: Verdana;">Fransız İhtilali</span></strong></span></p>
<p><span style="font-family: Verdana; color: #000000;">Fransız İhtilali, meydana getirdiği gelişmelerle Avrupa’nın sosyal ve <span id="more-3805"></span>siyasal yapısını değiştirmiş, sonuçları itibariyle bütün dünyayı etkilemiştir.</span></p>
<p><span style="color: #000000;"><strong><span style="font-family: Verdana;">İhtilâlin Nedenleri</span></strong></span></p>
<p><span style="color: #000000;"><strong><span style="font-family: Verdana;">Fransız İhtilâli’nin başlamasında;</span></strong></span></p>
<ul>
<li><span style="font-family: Verdana; color: #000000;">Fransa’nın XVI. yüzyıldan beri kendisini “Tanrıdan başka kimseye hesap vermek zorunda görmeyen” krallar tarafından baskıyla yönetilmesi </span></li>
<li><span style="font-family: Verdana; color: #000000;">Fransa’da halkın birbirine eşit olmayan sınıflara ayrılması ve bazı sınıflara geniş ayrıcalıkların verilmesi </span></li>
<li><span style="font-family: Verdana; color: #000000;">XVIII. yüzyılda Fransa’da yetişen aydınların yazılarıyla ve konuşmalarıyla eşitliği, adaleti ve özgürlüğü savunarak halkı bilinçlendirmeleri </span></li>
<li><span style="font-family: Verdana; color: #000000;">Fransızların İngiltere ve Amerika’daki insan hakları ve demokratikleşme hareketlerinden etkilenmeleri </span></li>
<li><span style="font-family: Verdana; color: #000000;">Avrupa’da üstünlüğü ele geçirmek isteyen Fransa’nın birçok savaşa girmesi, Amerika’daki kolonilere maddi yardımda bulunması ve kralların savurgan tutumlarının devletin ekonomik yönden zayıflamasına neden olması </span></li>
<li><span style="font-family: Verdana; color: #000000;">Fransa kralının ekonomiyi düzeltmek için haksız olarak yeni vergiler koyması ve soylularla din adamlarının vergilerden muaf tutulması </span></li>
<li><span style="font-family: Verdana; color: #000000;">Fransa’nın ekonomik yükünü çeken burjuva sınıfına ve köylülere siyasal hakların verilmemesi </span></li>
</ul>
<p><span style="font-family: Verdana; color: #000000;">gibi nedenler etkili olmuştur.</span></p>
<p><span style="color: #000000;"><strong><span style="font-family: Verdana;">İhtilâlin Sonuçları</span></strong></span></p>
<ul>
<li><span style="font-family: Verdana; color: #000000;">Fransa’da mutlak monarşi yıkılarak, egemenliğin halka ait olduğu kabul edilmiştir. </span></li>
<li><span style="font-family: Verdana; color: #000000;">Milliyet, eşitlik, hürriyet, adalet gibi demokrasi ilkeleri dünyaya yayılmıştır. </span></li>
<li><span style="font-family: Verdana; color: #000000;">Milliyetçilik fikrinin yayılması ile imparatorluklar dağılma sürecine girmiştir. </span></li>
<li><span style="font-family: Verdana; color: #000000;">Fransız İhtilâli Yeniçağ’ın sonu, Yakınçağ’ın başlangıcı kabul edilmiştir. </span></li>
<li><span style="font-family: Verdana; color: #000000;">Dağınık halde bulunan milletler siyasi birliklerini kurmaya başlamıştır. </span></li>
<li><span style="font-family: Verdana; color: #000000;">İnsan Hakları Bildirisi Fransızlar tarafından dünya çapında bir bildiriye dönüştürülmüştür. </span></li>
</ul>
<p><span style="color: #000000;"><strong><span style="font-family: Verdana;">Fransız İhtilâli’nin Osmanlı Devleti’ne Etkileri</span></strong></span></p>
<p><span style="font-family: Verdana; color: #000000;">Osmanlı Devleti, Fransız İhtilâli karşısında tarafsız bir tutum takınmıştır. Bütün dünya uluslarını etkileyen Fransız İhtilâli’nin Osmanlı İmparatorluğu’na olumlu ve olumsuz etkileri olmuştur.</span></p>
<p><span style="color: #000000;"><strong><span style="font-family: Verdana;">Olumlu Etkileri</span></strong></span></p>
<p><span style="font-family: Verdana; color: #000000;">Fransız İhtilâli’nin etkileri yayıldıkça Osmanlı devlet adamları, vatandaşlık haklarının korunması, yargı güvencesi, din ayrımı yapılmaksızın eşitlik gibi ilkeleri benimsemişlerdir. Egemenliğin millete ait olduğu fikrinin ve demokrasi anlayışının Türk toplumuna yerleşmesinde Fransız İhtilâli’nin olumlu katkıları olmuştur. Osmanlı Devleti’nde Tanzimat Fermanı ve Kanun–i Esasi’nin ilan edilmesi, yönetim, askerlik, eğitim ve ekonomik alanlarda yeniliklerin yapılması bu durumun göstergesidir.</span></p>
<p><span style="color: #000000;"><strong><span style="font-family: Verdana;">Olumsuz Etkileri</span></strong></span></p>
<p><span style="font-family: Verdana; color: #000000;">Fransız İhtilâli’nin olumsuz etkisi milliyetçilik akımının ülkedeki Müslüman olmayan topluluklar arasında hızla yayılması olmuştur. XIX. yüzyılda milliyetçilik akımının etkisiyle ülkede isyanlar çıktı. XIX. yüzyıl Osmanlı Devleti açısından <strong>“Ayaklanmalar Yüzyılı”</strong> olmuş ve devlet dağılmaya başlamıştır.</span></p>
<p><span style="color: #000000;"><strong><span style="font-family: Verdana;">Sanayi İnkılâbı</span></strong></span></p>
<p><span style="font-family: Verdana; color: #000000;">Yeni buluşların üretime uygulanması ve bunların en önemlisi olan buhar gücüyle çalışan makinelerin kullanılması makineleşmiş endüstriyi doğurdu. Böylece insan ve hayvan gücünün yerini makineler almıştır. Buna <strong>Endüstri </strong>veya <strong>Sanayi İnkılâbı </strong>denilmiştir.</span></p>
<p><span style="font-family: Verdana; color: #000000;">İngiltere’de başlayan makineleşme, kısa zamanda diğer ülkelere yayıldı. İngiltere’den sonra Fransa, Hollanda, Almanya devletleri ve Avusturya’da sanayileşme hızla gelişti.</span></p>
<p><span style="color: #000000;"><strong><span style="font-family: Verdana;">Sanayi İnkılâbı’nın Sonuçları</span></strong></span></p>
<ul>
<li><span style="font-family: Verdana; color: #000000;">Avrupa’da üretim artmış ve insanların refah seviyesi yükselmiştir. </span></li>
<li><span style="font-family: Verdana; color: #000000;">Sağlık, temizlik ve konfor anlayışında önemli gelişmeler görülmüştür. </span></li>
<li><span style="font-family: Verdana; color: #000000;">Yaşam koşullarının iyileşmesi ve ölüm oranlarının düşmesi sonucunda hızlı nüfus artışı görülmüştür. </span></li>
<li><span style="font-family: Verdana; color: #000000;">Büyük sanayi şehirleri ortaya çıkmıştır. Kentlerin hızla büyümesiyle işsizlik gibi yeni toplumsal sorunlar doğmuştur. </span></li>
<li><span style="font-family: Verdana; color: #000000;">Ekonomiyle ilgili kapitalizm, sosyalizm ve emperyalizm gibi görüşler ortaya atılmıştır. </span></li>
<li><span style="font-family: Verdana; color: #000000;">Avrupa’da işçi sınıfı ortaya çıkmış ve önem kazanmıştır. İşçi işveren sorunlarının çözümlenebilmesi için sendikacılık girişimleri başlamıştır. </span></li>
<li><span style="font-family: Verdana; color: #000000;">Hammadde ve pazar bulma önemli bir sorun haline gelmiştir. Bu durum Avrupa devletleri arasında sömürgecilik yarışını hızlandırmış ve I. Dünya Savaşı’na neden olmuştur. </span></li>
<li><span style="font-family: Verdana; color: #000000;">Küçük atölyeler kapanmış, bunların yerlerine ucuz ve kaliteli mallar üreten fabrikalar kurulmuştur. Tarımdaki teknolojik gelişmeler de üretimi artırmıştır. Ayrıca, XVIII. yüzyılda İngiltere’de geniş ve büyük toprak edinme politikası izlenmiştir. Böylece, küçük çiftçi ortadan kalkmış ve bu kişiler tarım işçisi olmuştur. </span></li>
<li><span style="font-family: Verdana; color: #000000;">Ticaretin gelişmesi, hammadde ve mamül maddelerin ucuza taşınma gereğinin ortaya çıkması demiryollarının yapılmasına, sermaye ve eğitilmiş insan gücüne ihtiyaç duyulmasına neden olmuştur. </span></li>
<li><span style="font-family: Verdana; color: #000000;">Üretimin fabrikalarda yapılması, üretim faaliyetlerini yerel ve aile çevresini aşarak sistemli şekilde uluslararası bir niteliğe ulaştırmıştır.</span></li>
</ul>
<p><span style="color: #000000;">&nbsp;</span></p>
<table width="100%" border="9">
<tbody>
<tr>
<td width="100%"><span style="font-family: Verdana; color: #000000;">Endüstri Devrimi sonucunda Osmanlı İmparatorluğu’nda küçük atölyeler oratdan kalkmış işsizlik artmış ,dış ticarette denge bozulmuştur.Osmanlı Devleti,XIX yüzyılının ortalarından itirbaren Avruba mallarının istilasına uğramıştır.Sonuç olarakOsmanlı Devleti,dışarıya hammadde satan ve dışarıdan mamül alan bir ülke haline gelmuştir.Ekonomide başlayan bu gerileme siyasi çöküşü hızlandırmıştır.</span></td>
</tr>
</tbody>
</table>
<table width="100%" border="0" cellspacing="0" cellpadding="0">
<tbody>
