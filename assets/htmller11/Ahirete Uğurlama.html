<div class="post hentry uncustomized-post-template" itemprop="blogPost" itemscope="itemscope" itemtype="http://schema.org/BlogPosting">
<meta content="6276646898866609909" itemprop="blogId">
<meta content="3462271354289431568" itemprop="postId">
<a name="3462271354289431568"></a>
<h3 class="post-title entry-title" itemprop="name">
Ahirete Uğurlama
</h3>
<div class="post-header">
<div class="post-header-line-1"></div>
</div>
<div class="post-body entry-content" id="post-body-3462271354289431568" itemprop="description articleBody">
<a name="more"></a><b>Cenaze Namazı:</b> Bir Müslüman vefat ettiği zaman geride kalanların ona karşı yapmaları gereken görevler vardır. Bunların başında vefat edenin cenaze namazının kılınması gelir. Cenaze namazı ayakta kılınır. Bu namazın rükû ve secdesi yoktur.<br>
<br>
<b>Cenaze Namazının Kılınışı:</b> Kişi vefat ettiği zaman önce yıkanır ve kefenlenir. Sonra da cenaze namazının kılınması için cami avlusuna getirilip musalla taşına konulur. Sonra kıbleye doğru dönülerek imamın arkasında saf oluşturulur. Namaza niyet edilirken ölen kişinin kadın veya erkek olduğu belirtilir, niyet de ona göre yapılır.<br>
<span style="color: #f3f3f3;">www.huseyinarasli.com</span><br>
» Başlangıç tekbiri alınır ve eller bağlanır<br>
<br>
» Sessizce "sübhaneke" duası okunur, duanın "ve celle senâüke" kısmı da söylenir.<br>
<br>
» Eller kaldırılmadan tekbir alınır.<br>
<br>
» Salli-barik duaları içimizden okunur.<br>
<br>
» Eller kaldırılmadan tekbir alınır.<br>
<br>
» Cenaze duası okunur. (Bu duayı bilmeyenler rabbena dualarını okurlar)<br>
<br>
» Son tekbirden sonra sağa ve sola selam verilerek namaz bitirilir.<br>
<br>
» Namaz bittikten sonra imam vefat eden kişi için cemaatten helallik ister. Topluca fatiha suresi okunur ve cenaze defnedilmek üzere mezarlığa götürülür.<br>
<br>
"Kim üzerine namaz kılınıncaya kadar cenazede hazır bulunursa kendisine sevap vardır." Hadis-i şerif<br>
<span style="color: #f3f3f3;">www.huseyinarasli.com</span><br>
<br>
<b>Vefat Eden Kişi İçin Kur'an Okumak:</b> Vefat eden kişi için yapılacak görevlerden biri de onun ruhunun faydalanması için Kur'an okumaktır. Ölen kişinin defni sırasında Yâsin, Mülk (tebareke), İhlas, Felak, Nas sureleri okunur. Daha sonra da Kur'an okunmaya devam etmelidir. Örneğin sık sık bir fatiha ve üç ihlas suresi, yasin suresi okunmalı, yılda en az bir defa da eğer biliyorsak Kur'an hatmi yapılmalıdır.<br>
<span style="color: #f3f3f3;">www.huseyinarasli.com</span><br>
<br>
<b>Vefat Eden Kişi İçin Mevlit Okumak:</b> Ölen kişi için mevlit okumak veya okutmak dinî bir zorunluluk olmamakla birlikte kültürümüzde yerleşmiş güzel bir adettir. Mevlit, Türk Edebiyatında Peygamberimizin doğumunu anlatan bir nazım türüdür.Konumuzla ilgili olan mevlidin asıl adı "Vesiletün Necat", yazarı da 15. yy divan şairi Bursalı Süleyman Çelebi'dir. Mevlit merasimlerinde mevlidhanlar tarafından Vesiletün Necat'tan bölümler okunur. Ayrıca Kur'an okunur ve sevabı ölen kişi başta olmak üzere vefat eden bütün Müslümanların ruhuna hediye edilir. Sonrasında da merasime katılanlara ikramda bulunulur.<br>
<span style="color: #f3f3f3;">www.huseyinarasli.com</span><br>
<br>
<b>Dua Etmek ve Hayır Yapmak:</b> Vefat eden bir Müslümanın günahlarının bağışlanması, Allah'ın rahmetini kazanması ve cennete gitmesi için dua etmek sevap kazandıran bir davranıştır. Bu, hem dua edene, hem de arkasından dua edilen ölüye fayda sağlar. Bu sebeple ölmüşlerimiz için dua etmeli, onların affını dilemeliyiz. Bunun yanında hayır yapmak da vefat eden kişiye fayda sağlayan bir davranıştır. Bu durum sadaka-i cariye yerine geçer ve ölen kişinin sevaplarını artırır. Çünkü yüce Allah ölümle beraber günah defterini kapatır ancak sevap defterini kıyamete kadar açık bırakır. Bu sebeple vefat eden kişinin yakınları, o kişi için hayır yaparlarsa, vefat edenin sevapları yazılmaya devam eder. Bu hayır; cami, okul, çeşme vb olabileceği gibi ihtiyaç sahiplerine maddi yardım, öğrencilere burs, fakirlere gıda, elbise vb olabilir.<br>
