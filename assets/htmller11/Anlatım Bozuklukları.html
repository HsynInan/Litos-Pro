


<h1><span style="color: #000080">Anlatım Bozuklukları</span></h1>
<p>Cümle, duydu ve düşünceleri iletmeye yarayan en iyi ve en mükemmel araçtır. Ancak bu temel araç doğru , duru ve açık olmazsa anlaşmayı sağlayamaz.</p>
<p>İyi bir cümle, anlatım bozukluğunun olmadığı, duygu ve düşünceleri doğru, duru ve açık biçimde ileten cümledir. Yani dil bilgisi kurallarına uygun, noktalaması tam, kolayca anlaşılabilen, yanlış anlaşılmalara yol açmayan yargılardır bunlar.</p>
<p>Kısaca iyi bir cümlenin nitelikleri şunlardır:</p>
<ol>
<li><strong>Doğruluk</strong></li>
<li><strong>Duruluk</strong></li>
<li><strong>Açıklık</strong></li>
</ol>
<h3><span style="color: #000080">1. Doğruluk</span></h3>
<p>Cümlenin dil bilgisi kurallarına uygun olması özelliğidir.Doğru bir cümlede:</p>
<p><strong>–</strong> yüklem eksikliği,<br>
<strong>–</strong> yüklemler ve ögeler arasında herhangi bir yönden uyuşmazlık,<br>
<strong>–</strong> gerekli olduğu halde yazılmayan özne ve herhangi bir tümleç eksikliği,<br>
<strong>–</strong>&nbsp; en fazlalığı ya da eksikliği,<br>
<strong>–</strong> iyelik karmaşası,<br>
<strong>–</strong> tamlama yanlışı,<br>
<strong>–</strong> ek yanlışlığı bulunmaz.</p>
<h3><span style="color: #000080">2. Duruluk</span></h3>
<p>Cümlede gereksiz sözcük ve söz bulunmadı özelliğidir. Duru bir cümlede ne bir sözcük fazla ne de bir sözcük eksik olur. Yani duru bir cümleye herhangi bir sözcük eklenemez ondan herhangi bir sözcük çıkarılamaz.</p>
<h3><span style="color: #000080">3. Açıklık</span></h3>
<p>Cümlenin kolayca anlaşılabilir ve kavranabilir olması özelliğidir. Açıklık özellikle sözcüklerin seçimi ve kullanımıyla ilgilidir.</p>
<p>Açık bir cümlede:<br>
<strong>–</strong> yanlış anlamda kullanılmış sözcük,<br>
<strong>–</strong> yanlış yerde kullanılmış sözcük ya da söz,<br>
<strong>–</strong> anlamca çelişen sözcük ya da sözler,<br>
<strong>–</strong> yapısı bozulmuş sözcükler,<br>
<strong>–</strong> noktalama yanlışı ya da eksikliği,<br>
<strong>–</strong> mantığa aykırılık olmaz.</p>
<h2><a name="sozcuk"></a><span style="color: #000080">Sözcük Düzeyinde Anlatım Bozuklukları</span></h2>
<p>Sözcüklerin, sözlerin cümlede gereksiz kullanılması, yazımı birbirine yakın olanların ya da aynı kökten türeyenlerin yanlış anlamda kullanılması, sözcüğün ya da söz grubunun yanlış yerde kullanılması, anlamca çelişen ifadelerin aynı cümlede bulunması, mantıksal tutarsızlığa neden olan söyleyişlerin yargıda yer alması, anlam belirsizliğinin ortaya çıkması, deyimlerin yapısının değiştirilmesi ya da taşıdığı anlama uygun ifade edilmemesi, sözcüklerin yanlış yapılandırılması sözcük düzeyinde anlatım bozukluklarına yol açmaktadır.</p>
<p>&nbsp;</p>
<h3><a name="gereksizsoz"></a><strong><span style="color: #000080">1. Gereksiz Sözcük Kullanılması</span></strong></h3>
<p>Biz sözcük, cümleden çıkartıldığında anlam bozulmuyor ya da daralmıyorsa o sözcük o cümlede gereksizdir.</p>
<p><em><span style="color: #000000">Bu konudaki düşüncelerinizi ve fikirlerinizi almak istiyorum.</span>&nbsp;</em>(“<em><span style="color: #000000">fikirlerinizi</span></em>” ve “<span style="color: #000000"><em>düşüncelerinizi</em></span>” kelimeleri aynı anlamı taşımaktadır. O yüzden fikirlerinizi sözcüğü çıkarıldığında anlam değişmez.)</p>
<p><em><span style="color: #000000">Yıllardır görmediği arkadaşıyla karşılıklı mektuplaşıyorlar.</span> ( “<span style="color: #000000">mektuplaşıyorlar</span>” eylemi zaten “<span style="color: #000000">karşılıklı</span>”&nbsp; anlamını taşımaktadır. “karşılıklı” kelimesi çıkartıldığında anlam değişime uğramaz.)</em></p>
<p><strong><span style="color: #ff0000">Örnek Soru:</span></strong></p>
<p><strong>Aşağıdaki cümlelerin hangisinde bir anlatım bozukluğu vardır?</strong></p>
<p><strong>A)&nbsp;</strong>Yarışmada sorulan soruların yalnızca üçünü cevaplayabilmişti.<br>
<strong>B)</strong> İşlerini yoluna koymak için gece gündüz demeden çalışıyordu.<br>
<strong>C)</strong> Her gün aynı yerde, aynı saatte kuşlara yem atardı.<br>
<strong>D)</strong> Bu kentin bütün sokaklarını avucumun içi gibi bilirim.<br>
<strong>E)</strong> Kardeşine niçin odayı toplamadığı için çıkışmış.</p>
<div id="accordion" class="panel-group" role="tablist">
<div class="panel panel-default">
<div id="headingOne" class="panel-heading" role="tab">
<h4 class="panel-title"><a role="button" href="#collapseOne" data-toggle="collapse" data-parent="#accordion">Cevap İçin Tıklayınız<br>
</a></h4>
</div>
<div id="collapseOne" class="panel-collapse collapse in" role="tabpanel" aria-labelledby="headingOne">
<div class="panel-body">
<p><strong>YANIT:</strong> E Şıkkı</p>
</div>
</div>
</div>
</div>
<p>&nbsp;</p>
<h3><a name="yanlis"></a><strong><span style="color: #000080">2. Sözcüğün Yanlış Yerde Kullanılması</span></strong></h3>
<p>Sözcüklerin (özellikle sıfatların ve zarfların) yanlış yerde kullanılması anlam belirsizliğine yol açar.</p>
<p><em>“<span style="color: #000000">Doktor olarak doğduğu köye atanmış.</span>” </em>cümlesinde “<span style="color: #000000"><em>doktor olarak</em></span>” sözünün&nbsp; yeri anlatım bozukluğuna yol açmıştır. Doğru cümle;</p>
<p>“<em><strong><span style="color: #000000">Doğduğu köye doktor olarak atanmış.</span></strong></em>” biçiminde olmalıdır.</p>
<p><span style="color: #000000"><em>Tuvalette unutulan çantası bulundu.</em></span><strong>(Y)</strong><br>
<span style="color: #000000"><em>Çocuğun tuvalette unutulan çantası bulundu.</em></span><strong>(D)</strong></p>
<p><span style="color: #000000"><em>İzinsiz oyuna giren futbolcuya hakem sarı kart gösterdi.</em></span> <strong>(Y)<br>
</strong><em><span style="color: #000000">Oyuna izinsiz giren futbolcuya hakem sarı kart gösterdi.</span></em><strong>(D)</strong></p>
<p>&nbsp;</p>
<h3><a name="mantik"></a><strong><span style="color: #000080">3. Mantık ve Sıralama Yanlışları</span></strong></h3>
<p>Olayların, durumların yanlış sıralanmasından kaynaklanır.</p>
<p><em>“<span style="color: #000000">Bu çocuk değil bir cümle, bir paragraf bile okumaz.</span>” </em>cümlesinde<em> “<span style="color: #000000">cümle</span>”&nbsp;</em>ile&nbsp;<em>“<span style="color: #000000">paragraf</span>”&nbsp;</em>kelimeleri yanlış sıralanmıştır.Doğru cümle;</p>
<p><em><strong>” Bu çocuk değil bir paragraf bir cümle bile okumaz.”&nbsp;</strong></em>biçiminde olmalıdır.</p>
<p><span style="color: #000000"><em>Seninle değil şehir içinde gezmek, dünya turuna bile çıkmam.</em> <strong><span style="color: #333333">(Y)<br>
</span></strong></span><span style="color: #000000"><em>Seninle değil dünya turuna çıkmak, şehir içinde bile gezmem.</em></span> <strong>(D)</strong></p>
<p><span style="color: #000000"><em>Onu buraya gelmeden önce mi sonra mı aradın?&nbsp;</em></span><strong>(Y)</strong><br>
<em><span style="color: #000000">Onu buraya gelmeden öncemi geldikten sonra mı aradın?</span>&nbsp;</em><strong>(D)</strong></p>
<p>&nbsp;</p>
<h3><a name="anlamca"></a><strong><span style="color: #000080">4. Anlamca Çelişen Sözcüklerin Birlikte Kullanılması</span></strong></h3>
<p>Anlamca çelişen sözcüklerin, aynı yargıya bağlı olarak birlikte kullanılması&nbsp; anlatımı bozar. Özellikle,&nbsp;<strong>olasılık&nbsp;</strong>ve&nbsp;<strong>kesinlik&nbsp;</strong> bildiren sözcüklerin aynı cümlede kullanılmasından kaynaklanan yanlışlıklar anlatım bozukluğuna neden olmaktadır.</p>
<p><span style="color: #000000"><em>Mutlaka bugün buraya uğrayabilir.</em></span></p>
<p>Bu cümlenin yüklemi&nbsp; “<span style="color: #000000"><em>ihtimal</em></span>” anlamında, “<span style="color: #000000"><em>mutlaka</em></span>” kelimesi kesinlik ifade etmektedir. Bu yüzden iki söz cümleye anlatım bozukluğu katmaktadır.</p>
<p><span style="color: #000000"><em>Çocuk, odasını <span style="text-decoration: underline">yavaşça toplayıverdi.</span></em></span><br>
<span style="color: #000000"><em><span style="text-decoration: underline">Bence, hiç şüphe</span> yok kitabı o almıştır.</em></span><br>
<span style="color: #000000"><em><span style="text-decoration: underline">Kuşkusuz</span> Ahmet de bu kitabı almak istiyor <span style="text-decoration: underline">olmalı.</span></em></span><br>
<em><span style="color: #000000"><span style="text-decoration: underline">Kesinlikle,</span> bu sorunun cevabını biliyor </span><span style="text-decoration: underline"><span style="color: #000000;text-decoration: underline">olabilir.</span><br>
</span></em></p>
<p>Altı çizili sözcüklerin anlamca birbiriyle çelişmesinden dolayı anlatım bozukluğu vardır.</p>
<p>&nbsp;</p>
<h3><a name="sozcugun"></a><strong><span style="color: #000080">5. Sözcüğün Yanlış Anlamda Kullanılması (Birbiriyle Karıştırılan Sözcüklerin Yanlış Anlamda Kullanılması)</span></strong></h3>
<p>Anlamı iyi bilinmeyen; eş anlamlarıyla aynı kökten türemiş&nbsp; benzerleriyle karıştırılan sözcükler anlatım bozukluğuna yol açar. Bazı sözcükler vardır ki her cümlede kullanılmaz.</p>
<p>O halde bu türden sözcükler, kullanılmaması gereken yerde kullanılırsa sözcüğün yanlış anlamda kullanılmasından doğan anlatım bozukluğu ortaya çıkar.</p>
<p><em>“<span style="color: #000000">Bugün biyoloji öğretmeninin yazılı yapma olanağı var.</span>”&nbsp;</em></p>
<p>“<span style="color: #000000"><em>Olanak</em></span>”&nbsp; sözcüğü “<span style="color: #000000">imkan</span>” anlamında kullanılır. Burada “<em><span style="color: #000000">olanak</span></em>” sözcüğü yerine “<em><span style="color: #000000">olasılık</span></em>” sözcüğü kullanılmalıdır.</p>
<p>O halde cümle;</p>
<p>“<span style="color: #000000"><em>Bugün biyoloji öğretmeninin yazılı yapma olasılığı var.</em></span>” biçiminde olmalıdır.</p>
<p><span style="color: #000000"><em>Kullandığı gübre ürünün bol olmasına <span style="text-decoration: underline">yol açtı</span>. </em></span>(sağladı)<em><br>
<span style="color: #000000">Bu aracın kaza yapma <span style="text-decoration: underline">şansı</span> çok yüksek.</span></em> (riski)<em><br>
<span style="color: #000000">Söyledikleriyle insanların neşelenmesine <span style="text-decoration: underline">neden oldu</span>.</span></em>(sağladı)<em><br>
<span style="color: #000000">Annesinin, kardeşine kızmasını <span style="text-decoration: underline">sağladı</span>.</span></em>(neden oldu)</p>
<p>&nbsp;</p>
<h3><a name="anlam"></a><strong><span style="color: #000080">6. Anlam Belirsizliği</span></strong></h3>
<h4><span style="color: #000080">a. Noktalama Eksikliği</span></h4>
<p>Cümlede bazı sözcükler anlam belirsizliğine yol açabilir. Bu anlam belirsizliğini gidermek için bu sözcüklerden sonra virgül getirilir.</p>
<p><em>“Parktan ayrılırken simitçi çocuğa seslendi.” </em>cümlesinde “<span style="color: #000000"><em>simitci</em></span>” sözcüğü anlam belirsizliğine yol açmış.&nbsp; “simitçi” olan “çocuk” mu yoksa “simitçi ” diye başka biri mi var belli değil.</p>
<p>&nbsp;</p>
<h4><span style="color: #000080">b. Şahıs Uyumsuzluğu</span></h4>
<p>Bazı sözcükler&nbsp; aldıkları eklerden dolayı cümleye 2. tekil (sen) ile 3. tekil (O) anlamını verebilmektedir. Bu sözcükler şahıs zamiriyle kullanılmazsa şahıs yönünden anlam belirsizliğine yol açabilir.</p>
<p><em>“Geçen sene Ankara’ya evini biz tanışmıştır.”&nbsp;</em>cümlesinde kimin evinin taşındığı kesin değildir. Tanışanın “onun evi mi yoksa senin evin mi?” olduğu belirsiz olduğundan bu cümlenin başına şahıs zamiri getirilmelidir.</p>
<p>&nbsp;</p>
<h3><a name="yanlisyapi"></a><strong><span style="color: #000080">7. Yanlış Yapılandırılmış Sözcükler&nbsp;&nbsp;</span></strong></h3>
<p>Meslek bildiren sözcükle meslek bildiren ek aynı sözcükte bir arada bulunmaz.</p>
<p><em><span style="color: #000000"> Babam eskiden <span style="text-decoration: underline">manavcıydı</span>.</span>&nbsp;</em>(manavdı)</p>
<p><strong>–</strong> Eklerin yazılması gereken yerde yazılmaması, yazılmaması gereken yerde yazılması anlatım bozukluğuna neden olur.</p>
<p><em><span style="color: #000000">Bu testler geçen yıl hazırlanıp öğrenciye dağıtılmayan <span style="text-decoration: underline">testleridir</span>.</span>&nbsp;</em>(testlerdir)</p>
<p><span style="color: #000000"><em>Tüm <span style="text-decoration: underline">suçlar</span> bendeymiş gibi konuştu. </em></span>( suç)</p>
<p><span style="color: #000000"><em>Masanın <span style="text-decoration: underline">üzerindeki</span> bulunan kağıtları çöpe attı.</em></span> (üzerinde)</p>
<p>&nbsp;</p>
<h2><a name="cumle"></a><span style="color: #000080">Cümle Düzeyinde Anlatım Bozuklukları</span></h2>
<p>Cümlenin yapısıyla ve dil bilgisiyle ilgili bozukluklardır. Bunlar tamlama ve öge yanlışlarına bağlıdır.</p>
<p>&nbsp;</p>
<h3><a name="tamlamalarla"></a><strong><span style="color: #000080">1. Tamlamalarla İlgili Yanlışlıklar</span></strong></h3>
<p>Çoğunlukla ad ve sıfatların aynı tamlanana bağlanması sonucu oluşan bir anlatım bozukluğudur. Bu nedenle isimlerle sıfatların aynı tamlanana bağlandığı kullanımlara dikkat etmek gerekir.</p>
<p><span style="color: #000000"><em>” Özel ve kamu kuruluşları iki gün tatil edildi.” </em></span>cümlesinde “<em><span style="color: #000000">kamu kuruluşları</span></em>” ifadesi doğrudur. Çünkü bu, isim tamlamasıdır. Ancak “<em><span style="color: #000000">özel</span></em>” sözcüğü “<span style="color: #000000"><em>kuruluşları</em></span>” tamlananına bağlanamaz. Çünkü “özel” sözcüğü sıfattır. Bu nedenle “<em><span style="color: #000000">özel kuruluşları</span></em>” ifadesi yanlıştır. Cümledeki bozukluğu gidermek için “<em><span style="color: #000000">özel</span></em>” sözcüğünden sonra “<span style="color: #000000"><em>kuruluşlar</em></span>” sözü getirilmelidir:</p>
<p>“<span style="color: #000000"><em>Özel kuruluşlar ve kamu kuruluşları iki gün tatil edildi</em></span>.”</p>
<p>“<span style="color: #000000"><em> Derste belgisiz ve işaret sıfatlarını işledik.</em></span>” cümlesinde “<span style="color: #000000"><em>belgisiz</em></span>” sözcüğü sıfat, “<em><span style="color: #000000">işaret</span></em>” sözcüğü ise isimdir. Hem sıfatın hem ismin aynı tamlanana (sıfatları) bağlanması anlatım bozukluğuna yol açmıştır. Bu bozukluğu gidermek için “<span style="color: #000000"><em>belgisiz</em></span>” sözcüğünden sonra “<em><span style="color: #000000">sıfatlar</span></em>” sözcüğünü getirmek gerekir:</p>
<p>“<span style="color: #000000"><em>Derste belgisiz sıfatları ve işaret sıfatlarını işledik.</em></span>”</p>
<p>&nbsp;</p>
<h4><a name="ortakoge"></a><span style="color: #000080">A.Ortak Öge Yanlışlıkları</span></h4>
<p>Kimi zaman birbirine bağlı ad ve sıfat tamlamalarının tamlayanları ve tamlananları bağlaçla birbirine bağlanır. Bunlar ortak gibi kullanılır. Bu gibi durumlarda tamlananlar arasında uyumsuzluk görülür.</p>
<p><strong>–</strong> İsim tamlamaları bazı eklerle (iyelik ekleriyle) kurulur. Sıfat tamlamaları ise eksizdir. Bu yüzden isim ve sıfat aynı tamlanana bağlanamaz.</p>
<p><em>“<span style="color: #000000">Bu konu kültürel ve ekonomi açısından oldukça önemli.</span> ”&nbsp;</em>cümlesinde&nbsp; “<em><span style="color: #000000">ekonomi açısından</span> ” </em>isim tamlamasıdır<em>. “<span style="color: #000000">kültürel</span> ” </em>sözcüğü sıfat olabilecek sözcüktür&nbsp; ve<em> “<span style="color: #000000">kültürel açıdan</span>” </em>şeklinde sıfat tamlaması olur<em> . </em>Sıfat tamlamaları iyelik eki almadıkları için <em>“<span style="color: #000000">açısından</span> ” </em>sözcüğü ortak tamlanan olarak kullanılmaz.</p>
<p>&nbsp;</p>
<h4><a name="tekillik"></a><span style="color: #000080">B. Tekillik – Çoğulluk Uyumsuzlukları</span></h4>
<p>Türkçede sayı sıfatlarından ve kimi nicelik bildiren belgisiz sıfatlardan sonra gelen adlar, çoğul eki almaz, aldığında anlatım bozulur.</p>
<p><em><span style="color: #000000">Bu aralar Ahmet’in <span style="text-decoration: underline">birçok</span> <span style="text-decoration: underline">sorunları</span> var.<br>
</span></em><span style="color: #000000;font-size: 10pt">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; <span style="color: #333333">&nbsp; &nbsp; &nbsp;sıfat&nbsp; &nbsp; &nbsp; ad</span><br>
<span style="font-size: 12pt">(“<span style="color: #000000"><em>birçok sorunu</em></span> ”&nbsp; biçiminde olmalı)</span></span></p>
<p><em><span style="color: #000000">Burada <span style="text-decoration: underline">yüzlerce</span> <span style="text-decoration: underline">kuş türleri</span> yaşamaktadır.<br>
<span style="color: #333333"> &nbsp;</span></span></em><span style="color: #000000"><span style="color: #333333">&nbsp; &nbsp;</span><span style="font-size: 10pt"><span style="color: #333333">&nbsp; &nbsp;sıfat&nbsp; &nbsp; &nbsp; &nbsp; &nbsp; &nbsp; &nbsp; ad</span><br>
<span style="font-size: 12pt;color: #000000">( “yüzlerce kuş türü” biçiminde olmalı)</span></span></span></p>
<p><em><span style="color: #000000">Galatasaray futbol kulübü şampiyonluğu <span style="text-decoration: underline">binlerce</span> <span style="text-decoration: underline">taraftarlarıyla</span> kutladı.<br>
</span></em><span style="color: #000000;font-size: 10pt">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;<span style="color: #333333"> &nbsp; &nbsp;sıfat&nbsp; &nbsp; &nbsp; &nbsp; &nbsp; &nbsp; &nbsp;ad<br>
<span style="font-size: 12pt;color: #000000">(“binlerce taraftarıyla” biçiminde olmalı)</span></span></span></p>
<h3><a name="oge"></a><strong><span style="color: #000080">2. Öge Yanlışlıkları</span></strong></h3>
<h3><a name="ozne"></a><span style="color: #000080">&nbsp;A. Özne İle İlgili Yanlışlıklar</span></h3>
<p>Özne eksikliği sıralı-bağlı cümlelerde görülür. İki ayrı yüklemin ayrı öznesi bulunması gerekirken ortak olmayan öznenin ortakmış gibi kullanılması, bir özne ile yetinilmesi anlatım bozukluğuna yol açar.</p>
<p><em>“<span style="color: #000000">Adamın morali çok bozulmuş ve evde günlerce yatmıştı.</span>”&nbsp; “<span style="color: #000000">bozulmuş</span>” </em>yüklemine sorulan sorunun karşılığı vardır fakat<em>&nbsp; “<span style="color: #000000">yatmıştı</span>” </em>cümlesine soru sorulduğu zaman özne eksikliği vardır. Doğru cümle;</p>
<p>“<span style="color: #000000"><em>Adamın morali çok bozulmuş ve adam evde günlerce yatmıştı.</em></span>” biçiminde olmalıdır.</p>
<p>&nbsp;</p>
<h5><span style="color: #000080">a. Olumluluk ve Olumsuzluk Bakımından Uyumsuzluk</span></h5>
<p>Bağımsız sıralı cümlelerde özne olumlu ise yüklem olumlu; özne olumsuz ise yüklem olumsuz olmalı. Bu kurala uyulmazsa özne eksikliğinden kaynaklanan anlatım bozukluğu ortaya çıkar.</p>
<p><em> “<span style="color: #000000">Kimse yaralıya yardım etmiyor, oradan uzaklaşıyordu</span>.”&nbsp;</em> cümlesinde “<em><span style="color: #000000">kimse</span></em>” kelimesi olumsuz, “<span style="color: #000000"><em>uzaklaşıyordu</em></span>” kelimesi olumludur. İkinci cümle ile uyum sağlanmamıştır.&nbsp; İkinci cümleye “<em><span style="color: #000000">herkes</span></em>” şeklinde bir özne getirilmelidir.</p>
<p>&nbsp;</p>
<h5><span style="color: #000080">b. Tekillik – Çoğulluk Bakımından Uyumsuzluklar</span></h5>
<p>Cümlede öznenin ifade ettiği şahıslarla yüklemin bildirdiği şahıslar arasında bir uyum olmalıdır.</p>
<p><strong>–</strong> İnsanın dışındaki varlık ya da kavramların özneleri çoğul ise yüklemi tekil olur.</p>
<p><em>Kuşlar silah sesiyle uçuştular. </em>(uçuştu)</p>
<p><strong>–</strong> Kişileştirme yapıldığında çoğul öznenin yüklemi çoğul ya da tekil olabilir.</p>
<p><em>Ağaçlar üzüntüden yapraklarını döktüler.</em> (döktü/döktüler)</p>
<p><strong>–</strong> Özne insansa her ikisi çoğul olabilir. Ancak özneleri fertleri toplu değil, tek tek düşündürülüyorsa yüklem tekil olur.</p>
<p><span style="color: #000000"><em>İnsanlar, bazen zamanın değerinin bilmezler.</em></span></p>
<p><strong>–</strong> Çokluk bildiren sözcükler özne olduğunda, yüklem ya da&nbsp; diğer ögelerde çokluk ekine gerek yoktur.</p>
<p><span style="color: #000000"><em>Birçok yazarımız, bu dünyadan göçtüler.</em></span>(göçtü)</p>
<p><strong>–</strong> Zaman kavramları tekil yüklem alır:</p>
<p><span style="color: #000000"><em>Sınava doğru günler hızlıca akıp giderler.</em></span> (gider)</p>
<p><em>Aylar, yıllar su gibi akıp geçtiler</em>. (geçti)</p>
<p><strong>–</strong> Çoğul eki almayanlar:”<span style="color: #000000"><em>ne kadar, birkaç, her çeşit, her türlü, birer</em></span>” sözcüklerinden sonra gelen isimler (-ler) çoğul ekini alamaz.</p>
<p><span style="color: #000000"><em>Ne kadar insanlar gelip geçti bu dünyadan?</em></span><strong> (Y)<br>
</strong><span style="color: #000000"><em>Ne kadar insan gelip geçti bu dünyadan?</em></span> <strong>(D)</strong></p>
<p><strong>–</strong> Özne sayıyla verildiğinde yüklem tekil olur.</p>
<p><em><span style="color: #000000">Dün üç kişi, bana seni sordurlar.</span>&nbsp;</em><strong>(Y)</strong><br>
<span style="color: #000000"><em>Dün üç kişi, bana seni sordu.</em></span><strong> (D)</strong></p>
<p>&nbsp;</p>
<h3><a name="nesne"></a><span style="color: #000080">B. Nesne Eksikliği</span></h3>
<p>Cümlede nesnenin kullanılmamasından kaynaklanan anlatım bozukluğudur. Sıralı cümlelerde ve birleşik cümlelerde görülür.</p>
<p><span style="color: #000000"><em>Kitaplarına gözü gibi bakıyor, kimseye vermiyordu.</em></span><strong> (Y)<br>
</strong><em><span style="color: #000000">Kitaplarına gözü gibi bakıyor, onları kimseye vermiyordu.</span><strong> (</strong></em><strong>D)</strong></p>
<p><em><span style="color: #000000">Ailecek sana güveniyor ve destekliyoruz.</span>&nbsp;</em><strong>(Y)</strong><br>
<em><span style="color: #000000">Ailecek sana güveniyor ve seni destekliyoruz.</span>&nbsp;</em><strong>(D)</strong></p>
<p>&lt;h3&gt;<span style="color: #000080">C. Dolaylı Tümleç Eksikliği</span></p>
<p>Birleşik, sıralı veya bağlı&nbsp; cümlerde görülür. Bu cümle dolaylı tümleç alabilen veya alamayan eylem yada eylemsilerin uygun olmayan olmayan birlikteliğinden doğar.</p>
<p><em><span style="color: #000000">Sabahtan akşama kadar şehri gezmiş ve hayran kalmıştı.</span> </em><strong>(Y)</strong><em><br>
<span style="color: #000000">Sabahtan akşama kadar şehri gezmiş ve ona hayran kalmış.</span></em><strong>(D)</strong></p>
<p><span style="color: #000000"><em>Sigara içmek aşırı derecede bağımlılık yapar, başlamayın.</em> </span>(sigara içmeye)</p>
<p>&nbsp;</p>
<h3><a name="edat"></a><span style="color: #000080">D. Edat Tümleci Eksikliği</span></h3>
<p><span style="color: #000000"><em>Ahmet’i okulda bulup bu konu hakkında konuşmayalım.</em></span> (onunla)<br>
<span style="color: #000000"><em>Çocuğa rahatsız etmeyin, konuşmayın!</em> </span>(çocukla)</p>
<h3><a name="yuklem"></a><span style="color: #000080">E. Yüklem Eksikliği ve Yüklemler Arasında Uyumsuzluk</span></h3>
<p>Sıralı ya da birleşik cümlelerde birden çok yargı için ortak kullanılan yüklemler aşağıdaki durumlarda anlatım bozukluğuna yol açar.</p>
<p><strong>–</strong> Ayrı yüklem gerektiren özneler, aynı yükleme bağlanamaz:</p>
<p><span style="color: #000000"><em>Yolcuların bir bölümü müzik, bir bölümü kitap okuyordu.&nbsp;<span style="color: #333333">(birinci cümleye “<span style="color: #000000">müzik</span>” kelimesinden sonra “<span style="color: #000000">dinliyor</span>”&nbsp; yüklemi getirilmelidir. Yani;</span></em></span></p>
<p><span style="color: #000000"><em>Yolcuların bir bölümü müzik dinliyor, bir bölümü kitap okuyordu.</em></span></p>
<p><strong>– </strong>Cümledeki birden çok yüklem arasında kip, kişi ve yapı yönünden uyumsuzluk olmamalıdır.</p>
<p><span style="color: #000000"><em>Kardeşim şiirleri&nbsp; zevkle <span style="text-decoration: underline">okumaya</span>; biz ise can kulağıyla din</em><em>lerdir</em></span><em><span style="color: #000000">.</span> </em>(okurdu)</p>
<p>&nbsp;</p>
<h3><a name="ekeylem"></a><span style="color: #000080">F. Ek Eylem Eksikliği</span></h3>
<p>“idi, imiş, ise, -dir” ek eylemlerinin gerektiği yerde kullanılması anlatım bozukluğuna neden olur. Sıralı cümlelerden birincisi olumlu, ikincisi olumsuz ise birinciye ek eylem getirmediğimizde, bunu ikinci cümlenin yüklemine bağlamış oluruz. Bu da anlam belirsizliğine yol açar, cümlenin anlatımını bozar.</p>
<p><span style="color: #000000"><em>Bugün hava oldukça güzel ancak nemli değildi.</em><strong><span style="color: #333333"> (Y)<br>
</span></strong><em>Bugün hava oldukça güzeldi ancak nemli değildi.</em></span>&nbsp;<strong>(D)</strong></p>
<p><span style="color: #000000"><em>Bu savaşın zarar mı yoksa yarar mı sağladığı belli değil.</em></span>&nbsp;<strong>(Y)<br>
</strong><span style="color: #000000"><em>Bu savaşın zarar mı verdiği yoksa yarar mı sağlandığı&nbsp; belli değil.</em></span><strong> (D)</strong></p>
<p>&nbsp;</p>
<h3><a name="cati"></a><span style="color: #000080">H. Çatı Uyumsuzluğu</span></h3>
<p>Aynı cümlede etken, edilgen eylemlerin birlikte kullanılması anlatım bozukluğuna yol açabilir. Bu durum özellikle öge ortaklığı olan cümlelerde görülür.</p>
<p><span style="color: #000000"><em>Her ne kadar, şehir dışına taşınılmışsa da istenilen huzura kavuşamadı. </em></span><strong>(Y)</strong><br>
<span style="color: #000000"><em>Her ne kadar şehir dışına taşınmışsa da istediği huzura kavuşamadı.</em></span> <strong>(D)</strong></p>
</div>