</span></h1>
<p>Arazi kullanım şekli, çevre açısından büyük bir önem taşımaktadır. Çünkü plansız ve yanlış arazi kullanımı sonucunda çevreye büyük zararlar verilebilmektedir. Örneğin bitki örtüsünün tahrip edilmesi, tarlaların nadasa bırakılması ve tarlaların eğim yönünde sürülmesi, toprak erozyonuna neden olmaktadır. Bunun sonucunda verimli topraklar yok olmaktadır.</p>
<p>Aynı şekilde verimli tarım alanlarının yerleşme ve sanayi alanı olarak kullanılması, fay hatlarının bulunduğu yerlerde ve akarsu taşkın yataklarında yerleşmelerin kurulması, dere yataklarına çeşitli materyallerin dökülmesi, önemli çevre sorunlarına neden olabilmektedir.</p>
<p>Arazinin plansız ve bilinçsiz kullanımı doğal dengeyi bozmakta ve çevresel sorunlara neden olmaktadır. Örneğin; verimli tarım topraklarının yerleşime ve sanayiye açılması sınırlı olan tarım alanlarının azalmasına buda gelecekte birçok sorunun ortaya çıkmasına neden olur.</p>
<p><strong>Bunların Bazıları;</strong></p>
<p>» Toprakların tarıma elverişliliğini yitirmesi,<br>
» Çevre kirliliğinin ortaya çıkması,<br>
» Yeraltı sularının azalması, sel ve taşkınların artması,<br>
» Toprak kirliliği ve erozyon sorunlarının ortaya çıkmasıdır.</p>
<p><span style="text-decoration: underline">Arazi Planlamasında Göz Önünde Bulundurulması Gerekenler<br>
</span>» Çevre Sorunları<br>
» Yerşekilleri Özelliği<br>
» İklim Özellikleri<br>
» Bitki Örtüsü<br>
» Doğal Kaynaklar<br>
» Jeolojik Yapı<br>
» Su Kaynakları<br>
» Yeraltı kaynakları<br>
» Toprağın Özellikleri<br>
» Tarihi Yapısı</p>
<p><span style="color: #000080"><strong>Arazinin Yanlış Kullanılmasının Sonuçları</strong></span></p>
<p>Günümüzün en büyük sorunlarından birisi plansız arazi kullanımıdır. Plansız arazi kullanımı doğal dengeyi bozar ve çevre sorunlarına yol açar. Bu nedenle yerleşim birimlerinin kurulması ve gelişmesinde arazi yapısı dikkate alınmalıdır. Bunun dışında iklim özellikleri, toprak özellikleri ve su kaynakları gibi durumların da dikkate alınmasında fayda vardır. Bu durumların dikkate alınmaması sonucunda, ortaya çıkacak sorunlar çevreyi ve insan yaşamını olumsuz etkiler.</p>
<p>Arazi kullanımındaki yanlışlıkları ülkemizden örnekleyelim;</p>
<p>Ülkemizdeki fay hatları üzerine kurulan İzmit, Erzincan, Van gibi kentler depremler sonucunda büyük zarar görür.<br>
Ankara’nın geniş bir çanak içerisine kurulup gelişmesi havaya karışan zararlı gazların hava kirliliği yaratmasına yol açar.</p>
<p>Çukurova, Çarşamba ve Bafra Ovaları verimli topraklardan oluşmasına rağmen fabrikalar kurulmuş, yerleşime açılmıştır.<br>
İzmit, Bursa, İzmir ve Adana gibi illerimizde şehrin büyüme yönü ve planlanmadığından sanayi merkezleri şehrin içinde kalmıştır.<br>
Karadeniz kıyı şeridindeki ormanlar yok edilmiş, deniz doldurularak yol ve yerleşim alanına dönüştürülmüştür.</p>
