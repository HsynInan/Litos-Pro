
<h1><span style="color: #ff0000">Bilimsel Makale&nbsp;</span></h1>
<p>Bilimsel makale, bilimsel yazım kuralları temel alınarak, özgün araştırma sonuçlarının açıklandığı, yazılmış ve basılmış bir rapordur.</p>
<p>Makale yazmak uzun bir araştırma ve bilgi toplama aşaması gerektirir. Bu yüzden süre olarak sabır ister. Yazmaya başlamadan önce, makale yazılacak konu ile ilgili olarak geniş bir araştırma yapmak, tüm Kaynakları taramak, bilgi fişleri oluşturmak gerekir.</p>
<p>Makale yazarı yazacağı konuya derinlemesine vakıf olan, konu hakkında kariyer sahibi, konuyu araştırmış, konuya çok çeşitli yönlerden vakıf, kısaca bir şekilde konunun uzmanı olan veya olmuş kişilerin yazdığı bir tür dür. Veya öyle olmalıdır.</p>
<p>Makale de amaç bir sorunu ortaya koymak değil, soruna çözüm yolu bulmak, bulunan çözümün doğruluğunu ispatlayıp, destek bulmaktır.</p>
<p>Makalede ele alınan sorun çözümü bulunmuş bir sorundur. Makaleyi yazan kişi sorunu belirleyen değil, soruna çözüm üretmiş kişi olmalıdır. Sadece sorunu işaret etmek için yazılan yazılar makale değildir. Bu tip yazılar Sohbet , Gazete Fıkrası , Deneme türünden yazılardır. Makale, sorunun nedenlerini tespit, sorunun nasıl oluştuğunu ispat ve sorunun nasıl çözüleceğine yol öneren yazıdır. Soruna önerilen çözümün doğruluğunu kanıtlamak için makale yazılır.</p>
<p>Bilimsel makalelerinin konusunu akademik konular oluşturur. Bilimsel makaleleri yazmak uzmanlık gerektirir Ancak o konunun uzmanı olan kişiler yazar daha bilimsel ve alanın gerektirdiği terimlerle yüklü ağırbaşlı bir anlatımı vardır.</p>
<p>Bilimsel makale dili, anlaşılır ve açık bir dil olmalıdır. Süslü anlatımlardan uzak olmalıdır. Bilgi verici olmasının yanında titizlikle seçilmiş akademik konu etrafında yazılır. Peki, bilimsel makale nasıl yazılır? Tüm dünyada kabul görecek önerilerden ziyade çoğu bilim dergisi tarafından kabul gören IMRAD formatı ele alınarak yazılmalıdır. IMRAD formatı bir makalenin ana yapısını belirler. Bu formatın Türkçe anlamı; giriş, yöntem, sonuç ve tartışma olarak belirtilir. Bu format içerisinde yer almayan başlık ve kısa özet de olması gerekir. İlk önce başlık ve kısa özet sonra IMRAD formatı kullanılır.</p>
<p><strong>Başlık: </strong>Makale başlığı okurun ilgisini çekecek ve yazıdaki içeriği kapsayacak etkileyici bir başlık olmalıdır. İçeriği ve konuyu kapsayan başlık aynı zamanda yazının okunması sağlayacak referans bir çarpıcılığı da taşımalıdır.</p>
<p><strong>Kısa özet:</strong> İyi hazırlanmış bir Kısa özet, okuyucunun, dokumanın içeriğini kısa zamanda ve hassasiyetle belirlemesine, kendi ilgi alanlarıyla ilişkisini saptamasına ve böylece dokümanı bütünüyle okumaya ihtiyaç duyup duymayacağına karar vermesine imkân verir. Kısa özet 250 kelimeyi geçmemeli ve makalede neyle uğraşıldığını açık olarak tanımlayacak şekilde tasarlanmalıdır.</p>
<p><strong>»</strong> Makale görüşüne uygun kaynak ve meslektaş fikirlerinden alıntı yapar. Yaptığı alıntıları dipnotlarla gösterir. Kaynak bilgilerini: Unvan, yazar, eser, basım tarihi, basım yeri, sayfa no su, ile belirtir. Örnek dipnot : ( Prof.Dr., Hasibe Mazıoğlu, “ NEDİM Divan’ı “, Kültür ve Turizm Bakanlığı, Yayınları, Başbakanlık Basımevi, Ankara, 1988, shf.34-35 ) gibi</p>
<p><strong>»</strong> Sosyal, edebî, sağlık, din, bilim, teknik vs. olmak üzere her türlü konuda makale yazılabilir</p>
<p><strong>»</strong> Öğretici bilgilendirici fikir yazısı olduğu için daha çok <strong>Açıklayıcı Anlatım Biçimi</strong> kullanılır.</p>
<p>İyi bir makale kısa olmaktan çok, ele alınan konuyu en iyi şekilde açıklayıcı nitelikte olmalıdır. Makalede ele alınan konuyu bütün yönleriyle açıklamak, kendi görüşlerinizi örneklerle belirtmek, açık ve öz bir anlatım tarzıyla yazmak gerekir