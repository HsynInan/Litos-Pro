
<h1><span style="color: #ff0000">Cumhuriyet Dönemi’nde Röportaj</span></h1>
<p><strong>Röportaj</strong>; başlangıçta mülâkat sözcüğünün anlamı içinde, herhangi bir alanda tanınmış bir kişiye&nbsp; sorular sorma, yanıtlar alma şeklinde anlaşılmıştır.</p>
<p>Türk Edebiyatında modern anlamda röportaj türünün ilk örneklerini Diyorlar ki ve Anafartalar Kumandanı Mustafa Kemal’le Mülâkat adlı eserleriyle <strong>Ruşen Eşref Ünaydın</strong>’ın verdiği ifade edilir. Diyorlar ki adlı eser edebiyat ve gazetecilik alanlarında tanınmış on sekiz kişiyle yapılan görüşmelerin bir yazı dizisi haline getirilmiş halidir. Servet-i Fünun, Türk Yurdu ve Vakit gibi yayın organlarında yayımlanan eser 1918 yılında toplu halde “<em>Diyorlar ki</em>” adını taşıyan bir kitapta birleşmiştir.Anafartalar Kumandanı Mustafa Kemal’le Mülâkat adını taşıyan <strong>Ruşen Eşref</strong>’in ikinci eseri Mustafa Kemal ile yapılan görüşmeyi içermektedir. 1939 yılında kitap halinde yayımlanmıştır.</p>
<p>&ZeroWidthSpace;<strong>Hikmet Feridun Es</strong>’in “<em>Bugün de Diyorlar ki</em>” , Mustafa Baydar’ın Edebiyatçılarımız “<em>Ne Diyorlar</em>”, <strong>Gavsi Ozansoy</strong>’un, “<em>40 Yıl Sonra Diyorlar ki</em>”, <strong>Mehmet Seyda</strong>’nın <em>Edebiyat Dostları</em> , <strong>Yaşar Nabi Nayır</strong>’ın “Edebiyatçılarımız Konuşuyor”, <strong>Hikmet Çetinkaya</strong>’nın “<em>Yılların Tanığı Üç Yazar</em>” adlı eserleri bu türün örnekleri arasında sayılabilir..</p>
<p><strong>&ZeroWidthSpace;F.Rıfkı Atay</strong>’ın <em>Faşist Roma</em>, <em>Kemalist Tiran</em>, <em>Kaybolmuş Makedonya , Moskova-Rom</em>, <strong>Yılmaz Çetiner</strong>’in <em>Bilinmeyen Arnavutluk</em> ve <em>El Fateh</em> , <strong>Abdi İpekçi</strong>’nin <em>Dünyanın Dört Bucağından</em> , <strong>Fikret Otyam</strong>’ın <em>Ne Biçim Amerika, Ne Biçim Rusya</em> adlı eserleri gezi yazısını andıran röportaj türüne örnek olarak verilebilir.</p>
<p>&ZeroWidthSpace;<strong>Sait Faik Abasıyanık</strong>’ın adliye muhabiri olarak çalıştığı yıllarda gerçekleştirdiği röportajlar <em>Mahkeme Kapısı</em> adı ile yayımlanır.&ZeroWidthSpace;1960 askeri darbesinden sonra toplumsal sorunları dile getirilmeye başlanmıştır.</p>
<p><strong>&ZeroWidthSpace;Dursun Akçam</strong>’ın “<em>Analarımız</em>” adlı röportajı bu alanda Milliyet gazetesi yarışma ödülü lazanır.. Anadolu kadınının yaşadığı çağ dışı koşulları sergileyen bu röportaj ile Akçam, ülkemizdeki kadın sömürüsü sorununa dikkat çeker.</p>
