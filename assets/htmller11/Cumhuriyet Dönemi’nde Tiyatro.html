
<h2><span style="color: #ff0000">Cumhuriyet Dönemi’nde Tiyatro</span></h2>
<p>1950 sonrasında tiyatro teknik açıdan ilerlemiş, tiyatroda işlenen konular çeşitlenmiştir. Bu dö- nemde hem çeviri oyunların hem de nitelikli yerli oyunların sayısı artmış, bir yandan da çoğu uyarla- ma olan müzikli oyun türlerinde eserler verilmiştir. Sahne tekniğine uygun, yalın bir dille bireysel ve toplumsal konuların işlendiği bu dönemde yurt sorunları, kadının toplum yaşamındaki yeri; köy, töre, kuşak çatışması, değer yargıları vb. temalara yönelim artmıştır. Sosyal değişimlerin birey ve toplum yaşamındaki etkileri siyasal, sosyal ve psikolojik yaklaşımlarla yansıtılmıştır.</p>
<p>Bu dönemde <strong>Ahmet Kutsi Tecer</strong>’in <em>Koçyiğit Köroğlu</em>, <strong>Cevat Fehmi Başkut</strong>’un <em>Buzlar Çözülmeden</em>, <strong>Selahattin Batu</strong>’nun <em>Oğuzata</em>, <strong>Haldun Taner</strong>’in<em> Keşanlı Ali Destanı</em>, <strong>Necati Cumalı</strong>’nın <em>Boş Beşik</em>, <strong>Orhan Asena</strong>’nın <em>Hurrem Sultan</em>, <strong>Recep Bilginer’</strong>in <em>Sarı Naciye</em>, <strong>Cahit Atay</strong>’ın <em>Gültepe Oyunlar</em>ı, <strong>Nezihe Meriç</strong>’in <em>Sular Aydınlanıyordu</em>, <strong>Refik Erduran</strong>’ın <em>Karayar Köprüsü</em>, <strong>Adalet Ağaoğlu</strong>’nun <em>Çatıdaki Çatlak</em>,<strong> Güngör Dilmen</strong>’in <em>Midas’ın Kulakları</em>, <strong>Turgut Özakman</strong>’ın <em>Töre</em>, <strong>Turan Oflazoğl</strong>u’nun<em> IV. Murat</em>, <strong>Oktay Arayıcı</strong>’nın <em>Dışarda Yağmur Var</em>, <strong>Başar Sabuncu</strong>’nun <em>Şerefiye</em>, <strong>Tuncer Cücenoğlu</strong>’nun <em>Kördövüşü</em> adlı eserleri türün tanınmış örneklerindendir.</p>
