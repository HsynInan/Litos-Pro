
<h1><span style="color: #ff0000">Cumhuriyet Öncesi Dönemde ve Cumhuriyet Döneminde Fıkra</span></h1>
<h3><span style="color: #000080">Cumhuriyet Öncesi Dönemde Fıkra</span></h3>
<p>Fıkra, Türk edebiyatına Tanzimat Dönemi’nde girmiştir. Bu dönemde yazılan fıkralarda hürriyet, eşitlik, adalet, kanun gibi toplumsal temalar ele alınmış; dönemine göre halkın anlayacağı bir dil kullanılmaya çalışılmıştır.</p>
<p>Gazete çevresinde oluşan bu yazı türünün ilk örneklerini <strong>İbrahim Şinasi, Namık Kemal</strong> ve <strong>Ahmet Mithat Efendi</strong> vermiştir.</p>
<p>Sonraki dönemlerde onları <strong>Hüseyin Cahit Yalçın, Ahmet Rasim, Ahmet Haşim, Refik Halit Karay, Hüseyin Rahmi Gürpınar, Ziya Gökalp</strong> gibi yazarlar takip etmiştir.</p>
<p><strong>Refik Halit Karay</strong>; Mizahta Ehliyet adlı yazısında kendi mizah anlayışını ortaya koyarken mizahın bir yaradılış ve yetenek işi olduğunu, herkesin nitelikli mizah yapamayacağını vurgulamaktadır.</p>
<h3><span style="color: #000080">Cumhuriyet&nbsp; Döneminde Fıkra</span></h3>
<p>Cumhuriyet Dönemi’nde gazete ve dergilerin çoğalması ile fıkra türündeki yazılar daha çok görülmeye başlanmıştır. Bu dönem fıkralarında yazarlar; sade bir dil ve anlatımla güncel, siyasi, sosyal konularda düşüncelerini ifade etmişlerdir.</p>
<p>Cumhuriyet Edebiyatı Dönemi’nde <strong>Peyami Safa, Yakup Kadri Karaosmanoğlu, Falih Rıfkı Atay, Orhan Seyfi Orhon, Yusuf Ziya Ortaç, Sabri Esat Siyavuşgil, Ercüment Ekrem Talu, Burhan Felek, Haldun Taner, Attila İlhan, Ahmet Kabaklı, İlhami Soysal, Ergun Göze</strong> gibi yazarlar fıkra türünde yazılar kaleme almışlardır.</p>
<p>&nbsp;</p>
