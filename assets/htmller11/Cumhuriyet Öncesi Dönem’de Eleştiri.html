
<h1><span style="color: #ff0000">Cumhuriyet Öncesi Dönem’de Eleştiri</span></h1>
<p>Türk edebiyatında eleştiri, Tanzimat Dönemi’nde başlamıştır.</p>
<p>Edebiyatımızdaki <span style="color: #ff0000"><strong>ilk eleştiri yazısı</strong></span> <strong>Namık Kemal</strong>’in <em>Tasvir-i Efkâr</em>’da yayımlanan “<em>Lisan-ı Osmanînin Edebiyatı Hakkında Bazı Mülâhazâtı Şamildir</em>” adlı yazısıdır.<br>
<strong><span style="color: #ff0000">İlk eleştiri eseri</span></strong> ise yine <strong>Namık Kemal</strong>’in<em> Tahrib-i Harabat</em>’ıdır.</p>
<p>Eleştiri kavramını karşılamak üzere, Tanzimat edebiyatında muaheze, Servetifünun ve daha sonraki dönemde tenkit terimleri kullanıl&shy;mıştır, eleştiriciye de münekkit denmiştir.</p>
<p>Tanzimat edebiyatı döneminde <strong>Namık Kemal</strong> (<em>Tahrib-i Harabat</em>), <strong>Muallim Naci</strong> (<em>Demdeme</em>) gibi kimi yazarlar eleştiriyi yergiye dönüştürmüştür. <strong>Muallim Naci</strong> gibi bazı yazarlar, sadece dil bilgisi açısından eleştiri yapmıştır. Bu dönemde Batı’daki anlamda eleştiri yazısı, <strong>Recaizade Mahmut Ekrem</strong> tarafından yazılmıştır.</p>
<p>Tanzimat Dönemi Romantikleri <strong>Şinasi, Namık Kemal, Recaizade Ekrem, Abdülhak Hamid</strong>; Realistleri <strong>Samipaşazade Sezai, Beşir Fuad, Nabizade Nazım, Mizancı Murad</strong>’tır.</p>
<p>Servetifünun döneminde, <strong>Cenap Şahabettin</strong> intikad (sahte parayı gerçeğinden ayırmak)anlayışıyla tenkit eder. <strong>Halit Ziya, Mehmet Rauf, Nabizade Nazım, Hüseyin Cahit</strong> dönemin eleştiricileridir.</p>
