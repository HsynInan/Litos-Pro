
<h1><span style="color: #ff0000">Cumhuriyet Öncesi Dönem’de Mülakat</span></h1>
<p>Arapça bir kelime olan “<strong>mülâkât</strong>“, karşılıklı buluşmak, görüşmek demektir. Türkçede bunun için “görüşme”, “<strong>söyleşi</strong>“, “<strong>konuşma</strong>” terimleri önerilmiştir. Ancak bugün yaygın olarak Fransızca “reportage” kelimesinin Türkçe telaffuzu olan “<strong>röportaj</strong>” terimi kullanılmaktadır.</p>
<p><strong>Cumhuriyet Dönemi’nden</strong> önce Türk edebiyatında mülakat türünde az sayıda ürün verilmiştir.</p>
<p><strong>Tanzimat Dönemi’nde</strong> <strong>Ziya Paşa</strong>, Rüya adlı eserinde mülakat tekniğini kullanmıştır.Gerçek anlamda bir mülakat olmayan bu eserde yazar, anlattıklarını gördüğü bir rüya biçiminde kurgulamıştır.</p>
<p><strong>Ruşen Eşref Ünaydın</strong>, <em>Diyorlar ki</em> adlı eseriyle Türk edebiyatında mülakat türünün ilk yetkin örneğini vermiştir.<br>
<strong>Ünaydın</strong>’ın <em>Anafartalar Kumandanı Mustafa Kemal</em> ile <em>Mülâkat</em> adlı eseri de türün diğer önemli bir örneğidir. Bu eser, Mustafa Kemal’i kamuoyuna tanıtan ilk eser olması bakımından da önemlidir.</p>
<p>&nbsp;</p>
