</span></h1>
<p>Doğada çeşitli yollarla oluşmuş ve tekrar oluşma imkânı olmayan kaynaklara yenilenemeyen ya da tükenen kaynaklar denir. Fosil yakıtlar ve madenler bu tip kaynaklar arasında yer alır. Kömür, petrol, doğal gaz gibi kaynaklar günümüzden milyon yıl önce oluşmuş ve canlı kalıntılarından meydana gelmiştir. Bu kaynakların kullanımı ülkeden ülkeye farklılık gösterdiği gibi tüketim oranları da aynı değildir.</p>
<p>Yenilenebilir enerji kaynakları alternatif enerji kaynakları veya çevre dostu enerji kaynakları olarak da anılırlar.</p>
<p>Hidroelektrik enerji santrallerinin kurulması esnasında tarihî ve kültürel yapılar ile yerleşim yerleri sular altında kalarak bölge halkının göç etmesine neden olur. Barajların yapılmasıyla arazi kayıpları, ormanların tahribi ve akarsu drenaj sisteminin de bozulması gibi çevre sorunları meydana gelir. Barajlar bölgenin klimatik özelliklerini değiştirdiği için ekosistem üzerinde de etkili olmaktadır.<br>
Jeotermal enerjinin kullanıldığı yerlerde etrafa yayılan sıcak su ve buhar biyolojik çeşitlilik üzerinde olumsuz etkiler bırakmaktadır.</p>
<p>Rüzgâr enerjisi santrallerinin geniş arazi kullanımı, görüntü ve gürültü gibi olumsuz etkileri olmakla beraber elektromanyetik alan oluşturarak çevreye zarar vermektedir.<br>
Güneş enerjisi elde etmek için kurulan Güneş panelleri geniş alanlar işgal etmekte ve görüntü kirliliği oluşmaktadır.<br>
Biyokütle enerjisi üretmek için yetiştirilen tarım ürünlerinde gübre kullanımı ve ortaya çıkan atıkların yakılması veya çevreye bırakılması çeşitli çevre sorunlarına neden olmaktadır.</p>
<p><span style="text-decoration: underline">Taş ocaklarının çevreye etkisi</span><br>
» Taş ocakları, inşaatlarda ve sanayide gerekli olan taş, kum, mıcır, karayolu ve demir yolu dolgu malzemesi ile çimento ve beton üretmek amacıyla kurulmaktadır.<br>
» Taş ocakları bitkiye, insana, suya, tarıma, canlıya, toprağa ve havaya zarar verir.<br>
» Patlamalı yöntem ile ses gürültü ve hava kirliliği artar, yüzey ve yeraltı direnç problemleri kontrol edilemez.</p>
<p><span style="text-decoration: underline">Orman tahribatının çevresel etkileri</span><br>
» Yeryüzünün 1/4’ünü ormanlar kaplar.<br>
» Tropikal yağmur ormanları yeryüzündeki ormanların % 6’sını kaplar.<br>
» Tropikal yağmur ormanları dünyadaki bitki ve hayvanların %50’sinden fazlasını barındırır.<br>
» Atmosferdeki oksijenin %40’ını tropikal yağmur ormanları oluşturur.</p>
<p><span style="text-decoration: underline">Yeraltı Suyunun Kullanılmasının Çevresel Sonuçları</span><br>
Yeraltı sularının çeşitli amaçlarla aşırı kullanımı birtakım çevresel sonuçları ortaya çıkarır.</p>
<p>» Yeraltı su tablası seviyesinin azalması<br>
» Kıyılarda tatlı suyun tuzlu suyla yer değiştirmesi<br>
» Yerin çökmesi ve obrukların oluşması<br>
» Tarım topraklarının tuzlanması ve çoraklaşması<br>
» Göllerin ve akarsuların kuruması<br>
» Konya Ovası ve Tuz gölü çevresinde aşırı ve bilinçsiz su kullanımı yukarıda sözü edilen olumsuzlukları doğurmaktadır.</p>
