</span></h1>
<p>Doğal kaynaklar sınırsız değildir. Dikkatlice kullanılmadığı zaman bir gün bu kaynaklar tükenecektir. Hayat standartlarını yükseltme çabaları ve ortaya çıkan enerji krizi ile bu gerçeği gören gelişmiş ülkeler atıkların tekrar kazanılması için yöntemler aramış ve bulmuşlardır. Avrupa Birliği üye ülkelere atıkların kazanılması şartı getirmiştir.</p>
<p><strong>Geri dönüşüm sonucunda;</strong></p>
<p><strong>» </strong>Çevre kirliliği azalır.<br>
<strong>» </strong>Enerji tasarrufu sağlanır.<br>
<strong>» </strong>Doğal kaynaklar korunur.<br>
<strong>» </strong>Atık miktarı azalır.<br>
Geri dönüşüm projelerinin bu kadar ivme kazanmasında en etkili iki faktör savaşlar ve çevre bozulmaları olmuştur.</p>
<p><strong>Geri dönüşümle ilgili dünyadan bazı örnekler;</strong></p>
<p>İtalya’da bazı meyve ve sebze üreticileri, ambalajları çok kullanımlı ve geri dönüşümlü olarak üretmeye başladılar. Bunun sonucunda taşıma ambalajları 30 sefere kadar kullanılabilmektedir. Bu sayede sebze ve meyveler tüketicilere daha ucuz ulaşmaya başlamıştır.</p>
<p>İsveç’te ambalaj atıklarını %25 azaltmak için lojistik bir sistem geliştirilmiştir. Bu sisteme meyve, sebze ve günlük tüketim ürünlerinin ambalajları dahil edilmiştir. Çeşitli boyutlarda, daha sağlam ve uzun ömürlü taşıma kutuları üretilmiştir. Geri dönüşüme gidinceye kadar yüzlerce kere kullanılabilecek olan kutular, en az 10 yıl dayanacak sağlamlıkta yapılmıştır.</p>
<p>İtalya’da bir firma, zehirli maddelerin yok edilmesi için kullanılan fırınlarda oluşan uçucu küllerden tekstil, çimento, plastik ürünlerini güçlendirmede kullanılacak malzemeler üretmiştir.<br>
Belçika’da ikinci el eşyalar için bir toplama, yenileme ve depolama merkezi kurulmuştur. Buradaki eşyalar ucuz fiyata tüketicilere sunulmuş ve bu projeyle gençlere, engellilere iş imkânı sağlanmıştır.</p>
