
<p>Üretilen mal veya hizmetin tüketici ile buluşması, ekonomik değeri olan başka ürünlerle değiştirilmesine ya da paraya çevrilmesine <span style="color: #000080"><strong>ticaret</strong></span> denir. İlk Çağ’da ticaret bir malın bir başka mal ile takas edilmesi yoluyla yapılırken bugün para ile yapılır. Ticaretin sınırları önceden yakın çevre ile sınırlı iken daha sonra ülkeler ve kıtalar arası<br>
ticaret yaygınlaşarak genişlemiştir. Ülke içinde yapılan ticarete <span style="color: #000080"><strong>iç ticaret</strong></span>, ülkeler arası olan ticarete <span style="color: #000080"><strong>dış ticaret</strong></span>, kıtalar arası yapılan ticarete ise <span style="color: #000080"><strong>küresel ticaret</strong></span> denir.</p>
<p><strong>Ham Madde:</strong> Sanayi tesislerinde kullanılmak üzere üretilen maddelere denir. Ham maddeler bitkisel, hayvansal, madensel, orman ürünleri ve su ürünlerinden elde edilir.</p>
<p><strong>Üretim:</strong> Ham maddelerin işlenerek mamül madde haline getiren entegre tesise denir. Bu tesislerden çıkan maddelere de <strong>ürün</strong> denir.</p>
<p><strong>Pazar:</strong> Mal ve hizmetlerin alıcı ile buluştuğu zemine pazar denir. Üretim faaliyetlerinin yoğun olduğu alanlar genellikle nüfusun kalabalık olduğu alanlar olduğu için pazar alanı haline gelir. Pazar oluşturmada<br>
reklam yapmanın da ayrı bir önemi vardır</p>
<p>Dünyanın üretim bölgeleri şunlardır:</p>
<p><span style="text-decoration: underline">Sanayi Üretim Bölgeleri<br>
</span><strong>–</strong> Batı Avrupa<br>
<strong>–</strong> Kuzey Amerika<br>
<strong>–</strong> Rusya Federasyonu<br>
<strong>–</strong> Doğu ve Güneydoğu Asya</p>
<p><span style="text-decoration: underline">Enerji Üretim Bölgeleri<br>
</span><strong>–</strong> Kuzey Amerika<br>
<strong>–</strong> Orta Doğu<br>
<strong>–</strong> Rusya Federasyonu<br>
<strong>–</strong> Doğu Asya</p>
<p><span style="text-decoration: underline">Hizmet Üretim Bölgeleri<br>
</span><strong>– </strong>Avrupa<br>
<strong>– </strong>Amerika Birleşik Devletleri<br>
<strong>– </strong>Doğu ve Güneydoğu Asya<br>
<strong>– </strong>Dünyadaki Önemli Üretim ve Tüketim Alanları</p>
<p><span style="text-decoration: underline"><strong>Bazı Tarımsal Ürünler</strong></span><br>
Çin, Hindistan, ABD, Rusya gibi tüketimin fazla olduğu ülkelerde buğday; Çin, Hindistan, Endonezya, Bangladeş gibi Doğu ve Güneydoğu Asya ülkelerinde pirinç; ABD, Çin, Brezilya gibi ülkelerde mısır; Çin, Rusya, Hindistan gibi ülkelerde ise patates yetiştirilmektedir.</p>
<p><span style="text-decoration: underline"><strong>Bazı Hayvansal Ürünler</strong></span><br>
Çin, Avustralya, Hindistan gibi ülkeler koyun yetiştiriciliğinde, Hindistan, Brezilya ve Çin gibi ülkeler ise sığır yetiştiriciliğinde ilk sırada gelmektedir. Ticari hayvancılık; ABD’nin batısı, Güney Afrika stepleri, Güney Amerika ve Avustralya otlaklarında yaygındır. Balıkçılıkta Çin, Peru, Hindistan gibi ülkeler önde gelmektedir.</p>
<p><span style="text-decoration: underline"><strong>Orman Ürünleri</strong></span><br>
Orman alanlarının dünyada en geniş yer tuttuğu ülkeler; Rusya, Çin, Kanada ve ABD’dir.</p>
<p><span style="text-decoration: underline"><strong>Madenler</strong></span><br>
Çin, Brezilya, Avustralya, Şili, ABD ve Peru’da demir; Endonezya, Peru ve Çin’de kalay; Avustralya, Çin ve Brezilya’da boksit ve alüminyum; Güney Afrika ve Kazakistan’da ferrokrom; ABD, Güney Afrika ve Avustralya’da altın; Türkiye ve ABD’de ise bor çıkarılır.</p>
<p><span style="text-decoration: underline"><strong>Enerji Kaynakları</strong></span><br>
Çin, ABD ve Hindistan’da taş kömürü; Almanya, Çin ve ABD’de linyit; Suudi Arabistan, ABD, Rusya ve İran’da ham petrol; Rusya, İran ve Katar’da doğal gaz çıkarılırken Kanada, Çin ve Brezilya’da da hidroelektrik üretimi gerçekleşir.</p>
<p><span style="text-decoration: underline"><strong>Sanayi Ürünleri<br>
</strong></span>Sanayi üretiminde; ABD, Japonya, Almanya, Çin ve Fransa önemlidir.</p>
