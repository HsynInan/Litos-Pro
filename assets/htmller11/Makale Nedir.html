
<h1><span style="color: #ff0000">Makale Nedir?</span></h1>
<p>Bir görüşü kanıtlarıyla birlikte açıklamak, savunmak veya yermek için yazılan düşünce yazılarına <strong>makale</strong> denir. Yazarın belli bir konuda, genellikle günlük politika ile ilgili görüşlerini dile getirdiği kısa metinlerdir. <strong>Makale</strong>, asıl gazetelerin yaygınlaşması ve gelişmesiyle kendini gösteren bir edebi türdür. Yazar bu kısa yazılarda çeşitli konulara ilişkin kişisel görüş eleştiri ve önerilerini sıralayabilir.</p>
<p>» Makalede temel unsur düşünce “fikir”dir.<br>
» Yazar, herhangi bir konudaki görüşlerini, belli kanıtlar, belgeler, inandırıcı veriler kullanarak anlatmaya çalışır, böylece okuyucuyu bilgilendirmeyi amaçlar.<br>
» Makalenin amacı; açıklama, eleştiri, tanıtım, bilgilendirme de olabilir. Ama genellikle eleştirel tutum ön plandadır.<br>
» Makaleler, yazıldıktan sonra bir araya getirilerek makale kitapları şeklinde yayımlanabilir.<br>
» Makalede açık, anlaşılır, ciddi bir dil kullanılır.<br>
» Makaleler öğretici yazılardır. Bu nedenle yazar tutarlı, tarafsız, bilimsel bir üslûp kullanır.</p>
<p><strong>Türk Edebiyatında Makale</strong></p>
<p><strong>–</strong> Makale türü, edebiyatimiza tanzimat döneminde gazete ile birlikte bati’dan giren bir türdür.<br>
<strong>–</strong> Türk edebiyatında makale türünün ilk örnekleri Tanzimat döneminde görülür.<br>
<strong>–</strong> İlk makale, Şinasi tarafından çıkarılan ve ilk özel gazete kabul edilen Tercüman-ı Ahval’de (Mukaddime adıyla) (1860)yayımlanmıştır.<br>
<strong>–</strong> Namık Kemal, Ziya Paşa, Şemseddin Sami, Muallim Naci, Beşir Fuad gibi sanatçılar bu türün gelişmesini sağlamıştır.<br>
<strong>–</strong> Servet-i Fünun döneminde ise bu tür yayılmış, gelişmiş, olgunlaşmıştır.<br>
<strong>–</strong> Türk edebiyatında makale türünde Hüseyin Cahit, Cenap Şehabettin, Fuat Köprülü, Nurettin Topçu gibi sanatçılar eser vermiştir.</p>
