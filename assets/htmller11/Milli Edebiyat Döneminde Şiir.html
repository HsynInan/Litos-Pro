
<h1><span style="color: #ff0000">Milli Edebiyat Döneminde Şiir </span></h1>
<p><span style="color: #000000"><strong>»</strong> </span>Sanat sanat içindir anlayışı yerine sanatın toplum için bir araç olduğu fikri güçlenmeye başlamıştır.<br>
<span style="color: #000000"><strong>»</strong> </span>Halkın anlayabileceği tarzda sade ve anlaşılır şiirler yazılmıştır.<br>
<span style="color: #000000"><strong>»</strong> </span>Yazı dili (edebiyat dili) olarak İstanbul Türkçesi baz alınmıştır.<br>
<span style="color: #000000"><strong>»</strong> </span>Türk geleneklerine dayanan Halk Şiiri‘nin nazım biçimleri kullanılmaya başlanmıştır.<br>
<span style="color: #000000"><strong>»</strong> </span>Ölçü olarak aruz terk edilmiş, yerine hece ölçüsü tercih edilmiştir.<br>
<span style="color: #000000"><strong>»</strong> </span>Konu olarak milli kaynaklara yönelim başlamış, halkın yaşamı ve ülkenin durumu sıklıkla işlenmiştir.<br>
<span style="color: #000000"><strong>»</strong> </span>Konusunu milli tarihten alan şiirler yazılmıştır.<br>
<span style="color: #000000"><strong>»</strong> </span>Histen ziyade şiirlerde fikir ön plana çıkmıştır.<br>
<span style="color: #000000"><strong>»</strong> </span>Önceki dönemlerde sıklıkla gördüğümüz imgesel anlatım oldukça azalmıştır.<br>
<span style="color: #000000"><strong>»</strong> </span>Şiirin biçiminden ziyade ifade ettiği anlama yoğunlaşılmıştır.<br>
<span style="color: #000000"><strong>»</strong> </span>Ziya Gökalp, Rıza Tevfik Bölükbaşı ve Mehmet Emin Yurdakul gibi sanatçılar sade bir dille ve hece ölçüsüyle şiirler yazmışlardır.<br>
<span style="color: #000000"><strong>»</strong> </span>Yine “Beş Hececiler” olarak bilinen şairler bu dönemde milli bir hisle şiirlerini kaleme almışlardır.</p>
<p><strong>Milli edebiyat dönemi şairlerinden başlıcaları şunlardır:&nbsp;</strong> Mehmed Emin Yurdakul, Ziya Gökalp, Ali Canip Yöntem, İbrahim Alâaddin Gövsa, Yahya Kemal Beyatlı, Yusuf Ziya Ortaç, Orhan Seyfi Orhon, Faruk Nafiz Çamlıbel, Enis Behiç Koryürek, Kemaleddin Kamu, Halit Fahri Ozansoy, Mithat Cemal Kuntay, Ahmed Hamdi Tanpınar, Necip Fazıl Kısakürek, Necmeddin Halil Onan, Ömer Bedreddin Uşaklı, İhsan Raif, Şükûfe Nihal, Salih Zeki Aktay, Ali Mümtaz Arolat, Halide Nusret Zorlutuna.</p>
