<div class="yazi">
<div class="baslik"><h1 style="color:#0000ff">Mülakat (Görüşme) Türü Özellikleri | Mülakat Nedir?</h1></div>
<div class="icerik"><div class="bialty-container"><p>Mülakat; edebiyat, sanat, tarih, spor, felsefe, gündem, siyaset vb. konularda tanınmış, ünlü kişilere onları tanımak için sorular sorduktan ve cevap aldıktan sonra bu konuşmanın yazıya geçirilmesiyle oluşan bir öğretici metin türüdür.</p>
<h2>Mülakat Türünün Özellikleri</h2>
<ul>
<li>Mülakat, <strong>soru-cevap</strong> esasına dayanan bir türdür.</li>
<li><strong>Açıklayıcı</strong>, <strong>tartışmacı </strong>ve <strong>öyküleyici </strong>anlatım türlerinden yararlanılır.</li>
<li>Mülakatta <strong>sade</strong>, <strong>açık </strong>bir dil kullanılır.</li>
<li>Amaç okuyucuya<strong> bilgi vermek</strong>tir.</li>
<li>Konuların detayına fazla girilmez.</li>
<li>Mülakat yazıya geçirilirken, soruları cevaplayan kişinin sözleri kesilmemeli, değiştirilmemelidir.</li>
</ul>
<h2>Mülakata Hazırlık Aşamaları</h2>
<ol>
<li>Öncelikle mülakat yapılacak kişi ve konular hazırlanır.</li>
<li>Mülakata çağrılacak kişi hakkında bilgi toplanır, araştırma yapılır.</li>
<li>Mülakatta sorulacak sorular belirlenir.</li>
<li>Mülakata çağrılan kişi ile randevu ayarlanır.</li>
<li>Mülakat başlar ve kayda alınır.</li>
<li>Kayıt yazıya geçirilir.</li>
<li>Metnin görsel tasarımı ayarlanır.</li>
</ol>
<h2>Mülakat (Görüşme) Yaparken ve Yazarken Dikkat Edilecek Unsurlar</h2>
<ul>
<li>Mülakatın konusunun<strong> ilgi çekici</strong> olmalıdır.</li>
<li>Mülakata davet edilen kişinin mülakat konusunda <strong>uzman </strong>bir kişi olmalıdır.</li>
<li>Mülakata davet edilen kişi ile <strong>ön görüşme</strong> yapılmalı ve mülakatın konusu, içeriği ve sorular hakkında bilgilendirilmelidir.</li>
<li>Mülakat; <strong>ses kaydına</strong> veya <strong>videoya </strong>alınmalıdır.</li>
<li>Mülakata davet edilen kişinin konuşmaları aynen aktarılmalıdır. </li>
</ul>
<h2>Türk Edebiyatında Mülakat</h2>
<ul>
<li>Tanzimat döneminde <strong>Ziya Paşa</strong> “<strong>Rüya</strong>” adlı eserinde mülakat tekniğini kullanmıştır ancak bu eser tam anlamıyla bir mülakat eseri değildir. Eserde yazar anlattıklarını gördüğü bir rüya şeklince kurgulamıştır.</li>
<li>Türk edebiyatında mülakat türünün ilk yetkin örneği <strong>Ruşen Eşref Ünaydın</strong>‘ın “<strong>Ünaydın</strong>” adlı eseridir.</li>
<li><strong>Ruşen Eşref Ünaydın</strong>‘ın “<strong>Anafartalar Kumandanı Mustafa Kemal ile Mülâkat</strong>” adlı eseri Mustafa Kemal Atatürk’ü kamuoyuna tanıtan ilk eser özelliği taşımaktadır.</li>
<li>Cumhuriyet döneminde gazete ve dergilerin çoğalmasıyla mülakat türündeki eserlerin sayısı artmıştır.</li>
<li><strong>Cumhuriyet dönemindeki önemli mülakat örnekleri:</strong>
<ul>
<li>Hikmet Feridun Es “Bugün de Diyorlar ki”</li>
<li>Mustafa Baydar “Edebiyatçılarımız Ne Diyorlar”</li>
<li>Gavsi Ozansoy “40 Yıl Sonra Diyorlar ki”</li>
<li>Yaşar Nabi Nayır “Edebiyatçılarımız Konuşuyor”</li>
<li>Sermet Sami Uysal “Yahya Kemal’le Sohbetler”</li>
<li>Nurullah Berk “Ustalarla Konuşmalar”</li>
<li>Abdi İpekçi “Liderler Diyor ki”</li>
</ul>
</li>
</ul>
<h2>