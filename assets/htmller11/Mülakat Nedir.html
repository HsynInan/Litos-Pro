
<h1><span style="color: #ff0000">Mülakat Nedir?</span></h1>
<p><strong>Mülakat</strong>, herhangi bir sosyal konu ya da sorunun üzerinde, uzman kişi ya da kişilerle yapılmış konuşmaları yansıtan yazı türüdür. Toplumun tamamını ya da bir kısmını ilgilendiren her alanda “<strong>mülakat</strong>” yapılabilir. Gazete ve dergilerde yayımlamak üzere yapılan mülakatlar için daha çok<strong> röportaj</strong> sözcüğü kullanılır.</p>
<p>Bir yanlış kalıplaşma sonucunda günlük hayatta mülakat türünün isminin kullanması yerine röportaj sözcüğü kullanılır hale gelmiştir. Röportaj denildiğinde kastedilmek istenen aslında mülakattır. Bu nedenle bu türü ve röportajı birbirinden ayırt etmeliyiz.</p>
<p>» Bir sanatçıyı daha iyi tanımamızı sağladığından önemli bir türdür.<br>
» Bilgi verme, tanıtma gibi amaçları olduğundan öğretici metinlerdendir.<br>
» Öncesinde titiz ve ayrıntılı bir hazırlık çalışması gerektirir.<br>
» Anlatımın sade ve açık olmasına dikkat edilir.<br>
» Kişinin konuşmaları değiştirilmeden ve yorumlanmadan olduğu gibi aktarılır.<br>
» Söyleşmeye bağlı anlatım türünden yararlanılır.<br>
» Sorular öncesinden büyük bir ustalıkla hazırlanmalıdır.<br>
» Üzerinde konuşulan konu toplumu ilgilendiren, toplumun ilgisini çekecek türde olur.<br>
» Üzerinde konuşulacak olan konunun uzmanlarıyla mülakat yapılır.<br>
» Mülakatı yapacak kişinin kibar ve nazik olması gerekir, konuşma üslubu burada önem arz eder. Sorular, karşı tarafı incitmeyecek bir şekilde kibarca sorulur.<br>
» Asıl amaç bilgi vermek olduğundan genellikle dil göndergesel işlevde kullanılır.<br>
» Aslında yazılı olan bu tür günümüzde görüntülü olarak da aktarıldığından sözlü anlatım tür özelliği de taşımaktadır.</p>
<p>Herhangi bir iş görüşmesi farklı şekillerde uygulanabilir. Görüşmeciler, farklı görüşme yöntemlerini uygulayarak söz konusu pozisyon için en uygun adayı belirlemeye çalışırlar. Görüşmenin çeşidine göre, görüşmenin yapısı, sorulacak sorular ve ölçülmek istenen nitelikler ve yetkinlikler farklılık gösterebilir. Yedi farklı görüşme çeşidi vardır:</p>
<p>– Birebir görüşmeler,<br>
– Panel görüşmeler,<br>
– Çalışma arkadaşları grubu ile yapılanlar,<br>
– Sıralı görüşmeler,<br>
– Değerlendirme merkezleri tarafından yapılanlar,<br>
– Telefon görüşmeleri,<br>
– İşaret dili ile yapılanlar.</p>
