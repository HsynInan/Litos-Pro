
<p><span style="color: #000000;"><span style="font-family: Verdana;"><strong>MİLLİ GÜVENLİK<br>
</strong></span><span style="font-family: Verdana;"><strong><br>
Milli Güvenliğin Tanımı</strong></span></span></p>
<p><span style="color: #000000;">Milli güvenlik; devletin anayasal düzenini, milli varlığını, bütünlüğünü, uluslararası alanda siyasal, sosyal, kültürel ve ekonomik bütün çıkarlarını ve uluslararası antlaşmalarla belirlenen haklarını her türlü iç ve dış tehditlere karşı koruması ve<span id="more-4006"></span> kollamasıdır.</span></p>
<p><span style="color: #000000;"><strong>Milli Güvenlik Kurulu’nun Görevleri</strong> </span></p>
<ul>
<li><span style="color: #000000;">Devletin milli güvenlik siyasetinin tayini, belirlenmesi ve uygulanmasıyla ilgili konularda görüş tespit etmek. </span></li>
<li><span style="color: #000000;">Milli hedef, plân ve programların gerçekleştirilmesine ilişkin önlemleri belirlemek. </span></li>
<li><span style="color: #000000;">Milli güç unsurlarının milli hedefler yönünden güçlenmesini sağlayacak temel esasları belirlemek. </span></li>
<li><span style="color: #000000;">Devletin varlığı, bağımsızlığı, ülkenin bütünlüğü ve bölünmezliği, toplumun huzur ve güvenliğinin korunmasıyla ilgili önlemleri tespit etmek. </span></li>
<li><span style="color: #000000;">Anayasal düzeni koruyucu, milli birlik ve bütünlüğü sağlayıcı, Türk milletini Atatürkçü düşünce doğrultusunda, milli ülkü ve değerler etrafında birleştirerek milli hedeflere yönlendirici önlemleri belirlemek. </span></li>
<li><span style="color: #000000;">Olağanüstü hal, sıkıyönetim, seferberlik ve savaş hali için görüş tespit etmek. </span></li>
<li><span style="color: #000000;">Topyekün savunma, milli seferberlik ve diğer konularda kamu ve özel kurum ve kuruluşlara, vatandaşlara düşecek hizmet ve yükümlülükler ile bu hususlarda yapılacak planlara temel teşkil edecek esasları tespit etmek. </span></li>
<li><span style="color: #000000;">Milli güvenlik kapsamına giren konularda yapılan ve yapılacak milletlerarası antlaşmalar hakkında görüş tespit etmek. </span></li>
</ul>
<p><span style="color: #000000;">&nbsp; </span></p>
<p><span style="color: #000000;"><strong>Milli Güç</strong></span></p>
<p><span style="color: #000000;">Bir ulusun, hedeflerine ulaşabilmek amacıyla kullanılabilecek maddi ve manevi kaynaklarının toplamına <strong>“Milli Güç”</strong> denir. </span></p>
<p><span style="color: #000000;">&nbsp;</span></p>
<p><span style="color: #000000;"><strong>Milli Güç Unsurları</strong></span></p>
<p><span style="color: #000000;"><strong>Siyasi Güç : </strong>Bir devletin milli hedeflerine erişmek, erişilenleri koruyup geliştirmek ve milli menfaat sağlamak amacıyla kullandığı siyasi kuvvetlerin toplam verimidir.</span></p>
<p><span style="color: #000000;"><strong>Askeri Güç :</strong> Ulusal politikanın uygulanmasında ve ulusal hedeflerin elde edilmesinde kullanılan fiziki güce “askeri güç” denir. </span></p>
<p><span style="color: #000000;"><strong>Ekonomik Güç :</strong> Milli gücün tüm unsurlarının gelişip güçlenmesi için gereken maddi ve parasal ihtiyaçlar, ekonomik güç tarafından karşılanır. </span></p>
<p><span style="color: #000000;"><strong>Nüfus (Demogratik) Güç :</strong> Bir ülkede yaşayan insanların sayısı nüfus gücünün başlıca etkenlerinden biridir. </span></p>
<p><span style="color: #000000;"><strong>Coğrafi Güç :</strong> Bir devletin coğrafyasına ait canlı veya cansız, doğal ve yapay, gerçek ve nispi (göreli) tüm değerler onun milli gücünün coğrafi unsurunu oluşturur.</span></p>
<p><span style="color: #000000;"><strong>Bilimsel ve Teknolojik Güç :</strong> Günümüzde bilim ve teknoloji alanlarında etkin ve yeterli bir düzeye ulaşamayan devletler büyük topraklara, zengin doğal kaynaklara sahip olsalar bile büyük ve güçlü devletler arasında sayılmazlar.</span></p>
<p><span style="color: #000000;"><strong>Psiko – Sosyal ve Kültürel Güç :</strong> Psiko – sosyal ve kültürel güç toplumun sahip olduğu ve tarihten gelen maddi ve manevi değerlerin topluma sağladığı güçtür. Buna kısmen “moral güç” de denilebilir.</span></p>
<p><span style="color: #000000;">&nbsp;</span></p>
<p><span style="color: #000000;"><strong>Komşularımız ve Tarihsel Hedefleri</strong></span></p>
<p><span style="color: #000000;"><strong>Yunanistan’ın Hedefleri</strong> </span></p>
<ul>
<li><span style="color: #000000;">Türkiye’nin iç güvenliğini tehdit eden unsurlara destek vermektedir. </span></li>
<li><span style="color: #000000;">Türkiye’nin Batı ile bütünleşme yolundaki çabalarına engel çıkarmaktadır. </span></li>
<li><span style="color: #000000;">Türkiye ile sorunları olan doğu ve güneydoğu ülkeleriyle savunma ve işbirliği anlaşmaları imzalamaktadır. </span></li>
<li><span style="color: #000000;">Türkiye’nin ilgi sahası olan Balkanlar, Karadeniz, Orta Asya gibi bölgelerde etkinliğini azaltmaya çalışmaktadır. </span></li>
</ul>
<p><span style="color: #000000;"><strong>Ermenistan’ın Amacı</strong></span></p>
<p><span style="color: #000000;">Sovyetler Birliği’nin dağılmasından sonra bağımsızlığına kavuşan Ermenistan tarihte var olduğuna inandığı Büyük Ermenistan’ı kurmak amacındadır. Şu anda bulunduğu topraklar ile Azerbaycan, Doğu Anadolu ve güney illerimizin bir kısmını içine alan bir devlet kurmak peşindedir. Bu amaçla da başta bölücülük olmak üzere Türkiye’yi yıpratıcı tüm hareketlere destek vermektedir.</span></p>
<p><span style="color: #000000;">&nbsp;</span></p>
<p><span style="color: #000000;"><strong>Türkiye’nin İştirak Ettiği Önemli Uluslararası Siyasi Organizasyonlar</strong> </span></p>
<p><span style="color: #000000;"><strong>Uluslararası Organizasyonların Önemi</strong></span></p>
<p><span style="color: #000000;">Ülkeler arasında meydana çıkacak anlaşmazlıkların barışçı yollarla çözülmesi amacıyla tüm ülkelerin, uluslararası güvenlik konularında veya ülkelerin kendi aralarındaki anlaşmazlıklar hususunda, konuları tartışabilecekleri, ortak çözüme ulaşabilecekleri uluslararası platformlara ihtiyaç vardır. Uluslararası organizasyonlar, ülkeler arasındaki sorunları ve savaş tehlikesini azaltmıştır.</span></p>
<p><span style="color: #000000;">II. Dünya Savaşı’ndan sonra çeşitli organizasyonların oluşması dünya barışına katkıda bulunmuştur. Bu katkı siyasal sistem farklılıklarının azalmasıyla artmaktadır.</span></p>
<p><span style="color: #000000;">&nbsp;</span></p>
<p><span style="color: #000000;"><strong>Türkiye’ nin Üye Olduğu İttifaklar</strong> </span></p>
<p><span style="color: #000000;"><strong>Birleşmiş Milletler (BM)</strong></span></p>
<p><span style="color: #000000;">Kuruluş Amacı ve Tarihçesi : Dünyada barış ve güvenliği korumak, eşitlik ve kendi kaderini belirleme ilkeleri temelinde dostluk ilişkilerini geliştirmek, ekonomik, sosyal, kültürel ve beşeri sorunları azaltmak ve çözmek için uluslararası işbirliğini sağlamak amacıyla kurulmuştur. Üye sayısı 180’i geçmiştir. </span></p>
<p><span style="color: #000000;"><strong>Avrupa Birliği (AB)</strong></span></p>
<p><span style="color: #000000;">Kuruluş Amacı ve Tarihçesi : Avrupa Birliği, II. Dünya Savaşı’nın büyük ölçüde yıktığı Avrupa’nın mümkün olan en geniş ve en etkin işbirliği çerçevesinde birleşip bütünleşmesini amaçlamaktadır.</span></p>
<p><span style="color: #000000;"><strong>Türkiye’nin Statüsü ve Türkiye Açısından Önemi</strong></span></p>
<p><span style="color: #000000;">Türkiye tam üyelik öngören bir ortaklık için 9 Temmuz 1959 tarihinde girişimde bulunmuş, 12 Eylül 1963’te Türkiye – Avrupa Birliği ortaklık antlaşması imzalanmıştır. Avrupa Birliği’ne tam üye olmayı amaçlayan Türkiye 14 Nisan 1987’de tam üyelik başvurusunda bulunmuştur. 10 Aralık 1999’da Helsinki Zirvesi’nde Türkiye’nin tam üyelik için adaylığı kabul edilmiştir. Türkiye ile Avrupa Birliği arasında 1 Ocak 1996 tarihinden itibaren “Gümrük Birliği” uygulaması başlatılmıştır.</span></p>
<p><span style="color: #000000;">Türkiye lâik – demokratik bir yönetim şeklini benimsediğinden Avrupa ile yakınlaşma ve bütünleşme politikası izlemektedir. Türkiye’nin Avrupa Birliği’ne tam üye olması bu konuda atılacak en önemli adım olacaktır. </span></p>
<p><span style="color: #000000;"><strong>NATO</strong></span></p>
<p><span style="color: #000000;"><strong>Kuruluş Amacı ve Tarihçesi</strong></span></p>
<p><span style="color: #000000;">Nato; Birleşmiş Milletler Antlaşması çerçevesinde üyelerinin güvenliğini sağlamak ve istikrarın gelişmesine yardım etmek amacıyla kurulmuştur.</span></p>
<p><span style="color: #000000;"><strong>Türkiye’nin Statüsü ve Türkiye Açısından Önemi</strong></span></p>
<p><span style="color: #000000;">Türkiye’nin NATO üyeliği ittifak ile karşılıklı çıkar esasına dayanmaktadır. Türkiye bu üyelik sayesinde hem demokrasisini güçlendirmekte hem de kendisine yönelebilecek tehdit ve saldırılara karşı göğüs gerebilmektedir. </span></p>
<p><span style="color: #000000;"><strong>Seferberlik</strong></span></p>
<p><span style="color: #000000;"><strong>Seferberliğin Tanımı</strong></span></p>
<p><span style="color: #000000;">Devletin bütün güç kaynaklarının başta askeri güç olmak üzere, savaşın ihtiyaçlarını karşılayacak şekilde hazırlanması, toplanması, tertiplenmesi ve kullanılmasına ilişkin bütün faaliyetlerin uygulandığı, hak ve hürriyetlerin kanunlarla kısmen veya tamamen sınırlandığı durumdur.</span></p>
<p><span style="color: #000000;"><strong>Seferberliğin Önemi </strong></span></p>
<p><span style="color: #000000;">Savaş tehlikesi her an var olduğundan devletler milli güçleri oranında silahlı kuvvet bulundurmak zorundadır. Devletlerin kendilerini en etkili şekilde savunabilmeleri silahlı kuvvetlerini çok iyi eğitmelerinin yanında kısa zamanda gerçekleştirebilecekleri etkin bir seferberlik sistemine sahip olmalarıyla mümkündür. Çünkü günümüzde barış zamanında orduların %90, %100 oranında personel mevcudunun korunması ekonomik nedenlerle terk edilmektedir. Bu yüzden seferberliğe dayanan bir sistemle kısa sürede toplanabilen ve eğitilmiş personelle seferberliğini tamamlayan ordular hem daha başarılı olacaklar, hem de ülkelerinin ekonomik kalkınmasına yardımcı olacaklardır. </span></p>
<p><span style="color: #000000;"><strong>Sivil Savunmanın Tanımı</strong></span></p>
<p><span style="color: #000000;">Sivil Savunma düşman taarruzlarına, doğal afetlere ve büyük yangınlara karşı halkın can ve mal kaybının en aza indirilmesi, hayati önem taşıyan her türlü resmi ve özel tesislerin korunması ve faaliyetlerinin sürdürülmesi için acil onarım ve ıslahı, savunma gayretlerinin sivil halk tarafından azami surette desteklenmesi ve cephe gerisindeki halkın moralinin korunması amacıyla alınacak her türlü silahsız koruyucu ve kurtarıcı tedbir ve faaliyetleri kapsar.</span></p>
<p><span style="color: #000000;"><strong>Sivil Savunma Teşkilatı’nın Görevleri</strong> </span></p>
<ul>
<li><span style="color: #000000;">Savaş zamanında halkın can ve mal güvenliğini sağlamak </span></li>
<li><span style="color: #000000;">Doğal afetlerde can ve mal kurtarmak </span></li>
<li><span style="color: #000000;">Büyük yangınlarda can ve mal kaybını azaltmak </span></li>
<li><span style="color: #000000;">Savaşta ve doğal afetlerde yok olmaları, çalışmaz hale gelmeleri, toplum yaşamını büyük ölçüde etkileyecek, ordunun savaş gücünü azaltacak mahiyetteki önemli resmi ve özel müessese ve tesisleri (fabrika, trafo merkezi, su tesisleri vb.) korumak, çalışmalarının sürekliliğini sağlamak, ivedi onarımları yapmak </span></li>
<li><span style="color: #000000;">Savaş zamanında her türlü savunma gayretlerinin sivil halk tarafından azami derecede desteklenmesini sağlamak </span></li>
<li><span style="color: #000000;">Savaşta cephe gerisindeki halkın moralini kuvvetlendirmek </span></li>
<li><span style="color: #000000;">Bütün bu işleri silahsız olarak bilinçli bir şekilde yapmak</span></li>
</ul>
<table width="100%" border="0" cellspacing="0" cellpadding="0">
<tbody>
