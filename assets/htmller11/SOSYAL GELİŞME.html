
<p><strong>SOSYAL GELİŞME</strong></p>
<p><strong>A. SOSYAL GELİŞMENİN UNSURLARI</strong></p>
<p><strong>1. Ekonomik Büyüme</strong></p>
<p>Bir ülkenin zenginliğinin zaman içinde artmasını ifade eder. Örneğin milli gelirin artışı, büyüme hızının artışı gibi.<span id="more-5506"></span></p>
<p><strong>2. Orta Sınıflaşma</strong></p>
<p>Alt tabakadaki insanların yukarıya geçişlerinin kolaylaşması anlamına gelir. Bu süreç içinde toplumsal sınıflar ve tabakalar arasındaki yaşam biçimi, gelir düzeyi, eğitim düzeyi vb. alanlardaki uçurum azalacaktır. Gelişmiş ülkelerdeki gibi.</p>
<p><strong>3. Sosyal Bütünleşme</strong></p>
<p>Bir toplumu oluşturan topluluk, grup ve kurumlar gibi sosyal yapının çeşitli öğeleri arasındaki birbirini tamamlayabilme durumuna denir. Soyal bütünleşmede kültürel değerlerin benimsenip paylaşılması önemli yer tutar. Sosyal bütünleşme iki şekilde gerçekleşir.</p>
<p><strong>a. Fonksiyonel bütünleşme:</strong> Kültür öğelerinin herbirinin ayrı ayrı fonksiyonlar yerine getirerek, toplumu işleyen bir bütün haline getirmek üzere faaliyet göstermeleridir. İşbölümü halinde bakkalların, fırıncıların, muhasebecilerin, eğitimcilerin vs. sosyal bütünleşmeyi gerçekleştirdiği görülür.</p>
<p><strong>b. Mâna etrafında bütünleşme:</strong> Toplumda ortak amaçlar ile manevi değerler etrafındaki toplanmadır. Vatan birliği, inanç birliği gibi.</p>
<table width="100%" border="0" cellspacing="0" cellpadding="0">
<tbody>
