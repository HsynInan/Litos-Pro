
<h1><span style="color: #ff0000">Saf Şiir Anlayışına Bağlı Şiir </span></h1>
<p><span style="color: #000000"><strong>»</strong> </span>Bu dönemde estetik ve biçim kaygısı ön plandadır.<br>
<span style="color: #000000"><strong>»</strong> </span>“Sanat, sanat içindir.” Asıl amaç “güzel” şiir yazmaktır.<br>
<span style="color: #000000"><strong>»</strong> </span>Mükemmellik ve kusursuzluk amaçtır.<br>
<span style="color: #000000"><strong>»</strong> </span>İmge ve söz sanatlarına sıkça yer almaktadır.<br>
<span style="color: #000000"><strong>»</strong> </span>Şairler iç ahengi yakalayabilmek için söz sanatlarında, ses benzerliklerinden redif ve kafiyeden yararlanmışlardır.<br>
<span style="color: #000000"><strong>»</strong> </span>Dilde saflaşma, sadeleşme görülür.<br>
<span style="color: #000000"><strong>»</strong> </span>Şiir soylu bir sanat olarak kabul edilir.<br>
<span style="color: #000000"><strong>»</strong> </span>En değerli şey dizedir.<br>
<span style="color: #000000"><strong>»</strong> </span> Şairlerin kendine özgü imge düzenleri vardır.<br>
<span style="color: #000000"><strong>»</strong> </span>Sembolizmden etkilenmişlerdir.<br>
<span style="color: #000000"><strong>»</strong> </span> İşlenen temalar sıradan okurun anlayamayacağı niteliktedir.<br>
<span style="color: #000000"><strong>»</strong> </span>Güzel şiirin ancak çalışarak elde edileceği ve şiirin emek işi olduğu görüşü hakimdir.</p>
<p><span style="color: #000080"><strong>Saf Şiir Anlayışına Bağlı Şiir Temsilcileri</strong></span></p>
<p><span style="text-decoration: underline"><strong>Necip Fazıl Kısakürek(1905-1983)<br>
</strong></span><span style="color: #000000"><strong>»</strong> </span>Şiirleri ve tiyatrolarıyla ün kazanmış usta bir yazardır.<br>
<span style="color: #000000"><strong>»</strong> </span>“<em><strong>Büyük Doğu</strong></em>” ve “<em><strong>Ağaç</strong></em>” dergilerini çıkarmıştır.<br>
<span style="color: #000000"><strong>»</strong> </span>Fransız sembolistlerinden ve halk şiirinden yararlanarak heceyle kendine has, başarılı şiirler yazmıştır.<br>
<span style="color: #000000"><strong>»</strong> </span>İlk dönem şiirlerinden sonra mistik konuları, madde ve ruh ilişkisini, insanın evrendeki yerini konu edinen şiirler yazmıştır.<br>
<span style="color: #000000"><strong>»</strong> </span>“<em><strong>Kaldırımlar</strong></em>” şiiriyle geniş bir kesim tarafından tanınmış ve sevilmiştir.<br>
<span style="color: #000000"><strong>»</strong> </span>Şiirlerini “<em><strong>Çile</strong></em>” başlığı altında bir kitapta toplamış ve bu kitapta şiir anlayışını düzyazı olarak anlatmıştır.</p>
<p><strong>Eserleri</strong><br>
<strong>Şiir:</strong> Örümcek Ağı, Kaldırımlar, Ben ve Ötesi, Sonsuzluk Kervanı, Çile<br>
<strong>Oyun:</strong> Tohum, Bir Adam Yaratmak, Künye, Sabırtaşı, Para, Nam-ı Diğer Parmaksız Salih, Reis Bey, Yunus Emre, Abdülhamit Han, Ahşap Konak, Siyah Pelerinli Adam<br>
<strong>Öykü:</strong> Hikâyelerim<br>
<strong>Roman:</strong> Aynadaki Yalan<br>
<strong>Anı:</strong> Yılanlı Kuyudan</p>
<p><strong><span style="text-decoration: underline">Ahmet Hamdi Tanpınar</span> 1901 – 1962)</strong><br>
<span style="color: #000000"><strong>»</strong> </span>Şiir, öykü, roman, edebiyat tarihi, makale, deneme alanlarında eserler vermiştir.<br>
<span style="color: #000000"><strong>»</strong> </span>Eserlerinde Doğu-Batı çatışması, “<strong>rüya</strong>” ve “<strong>zaman</strong>” kavramları, “<strong>geçmişe özlem</strong>”, “<strong>mimari</strong>” ve “<strong>musiki</strong>” öne çıkar.<br>
<span style="color: #000000"><strong>»</strong> </span>“Ne içindeyim zamanın! Ne de büsbütün dışında” dizeleri onun zamanı kavrayışının özünü vermektedir.<br>
<span style="color: #000000"><strong>»</strong> </span>“<em><strong>Bursa’da Zaman</strong></em>” şiiri geniş bir kesim tarafından sevilmiştir.<br>
<span style="color: #000000"><strong>»</strong> </span>Ahmet Haşim’in özellikle de Yahya Kemal’in etkisinde kalmış, Sembolizmden etkilenmiştir.<br>
<span style="color: #000000"><strong>»</strong> </span>Romanlarında psikolojik tahlillere önemle eğilen yazarın; kendine has bir üslubu vardır.<br>
<span style="color: #000000"><strong>»</strong> </span>Yazarlığı dışında İstanbul Üniversitesi’nde edebiyat profesörlüğü, milletvekilliği de yapmıştır.<br>
<span style="color: #000000"><strong>»</strong> </span>“<em><strong>Beş Şehir</strong></em>” adlı önemli deneme kitabında Ankara, Erzurum, Bursa, Konya ve İstanbul’u anlatmıştır.<br>
<span style="color: #000000"><strong>»</strong> </span>“<em><strong>Huzur</strong></em>” romanı, aşkı, psikolojiyi ve Doğu-Batı karşıtlığını içerir; roman kişilerinin adlarının verildiği dört bölümden oluşur: İhsan, Nuran, Suat ve Mümtaz.</p>
<p><strong>Eserleri</strong><br>
<strong>Şiir:</strong> Bütün Şiirleri<br>
<strong>Roman:</strong> Mahur Beste, Saatleri Ayarlama Enstitüsü, Huzur, Sahnenin Dışındakiler, Aynadaki Kadın.<br>
<strong>Öykü:</strong> Abdullah Efendi’nin Rüyaları, Yaz Yağmuru.<br>
<strong>Deneme:</strong> Beş Şehir, Yaşadığım Gibi.<br>
<strong>Makale – İnceleme:</strong> Yahya Kemal, XIX. Asır Türk Edebiyatı Tarihi, Edebiyat Üzerine Makaleler.</p>
<p><strong><span style="text-decoration: underline">Ahmet Muhip Dıranas</span> (1908-1980)</strong><br>
<span style="color: #000000"><strong>»</strong> </span>Şiirleriyle tanınmakla birlikte tiyatro eserleri de vardır.<br>
<span style="color: #000000"><strong>»</strong> </span>Fransız sembolizmiyle Türk şiir geleneğini başarıyla kaynaştırmıştır.<br>
<span style="color: #000000"><strong>»</strong> </span>Hece ölçüsüyle biçimsel mükemmelliğe önem verdiği şiirler yazmıştır.<br>
<span style="color: #000000"><strong>»</strong> </span>Aşk, insanın iç dünyası gibi bireysel duyguları işlemiştir.<br>
<span style="color: #000000"><strong>»</strong> </span><em><strong>Kar</strong></em>,<em><strong> Olvido</strong></em>,<em><strong> Ağrı</strong></em> ve <em><strong>Fahriye Abl</strong><strong>a</strong></em> şiirleriyle sevilmiştir.</p>
<p><strong>Eserleri</strong><br>
<strong>Şiir:</strong> Şiirler<br>
<strong>Oyun:</strong> Gölgeler, O Böyle İstemezdi</p>
<p><strong><span style="text-decoration: underline">Cahit Sıtkı Tarancı</span> (1910 – 1956)</strong><br>
<span style="color: #000000"><strong>»</strong> </span><em><strong>Otuz Beş Yaş</strong></em>, <em><strong>Desem ki</strong> </em>ve <em><strong>Gün Eksilmesin Penceremden</strong></em> şiirleriyle tanınır.<br>
<span style="color: #000000"><strong>»</strong> </span>Şiirlerinin çoğunda ölüm konusunu işlemiştir.<br>
<span style="color: #000000"><strong>»</strong> </span>Romantizm ve sembolizmden etkilenmiştir.<br>
<span style="color: #000000"><strong>»</strong> </span>Hece ölçüsüyle yazdığı şiirleri de serbest şiirleri de vardır.<br>
<span style="color: #000000"><strong>»</strong> </span>Şiirde biçime, kafiyeye ve ahenge önem vermiştir.</p>
<p><strong>Eserleri</strong><br>
<strong>Şiir:</strong> Otuz Beş Yaş, Düşten Güzel, Ömrümde Sükût, Sonrası<br>
<strong>Mektup:</strong> Ziya’ya Mektuplar</p>
