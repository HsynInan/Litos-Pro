
<h1><span style="color: #ff0000">Servet-i Fünun Şiir </span></h1>
<p><span style="color: #000000"><strong>»</strong></span> Türk edebiyatını kesin olarak modernleştiren Servet-i Fünun büyük bir hızla sonuç aldığı ilk edebi tür şiirdir.<br>
<span style="color: #000000"><strong>»</strong></span> Topluluğun genelinin şair olması ve Tevfik Fikret’in güçlü bir şair olması şiir konusunda hızlı bir netice almayı sağlamıştır.<br>
<span style="color: #000000"><strong>»</strong></span> Servet-i Fünuncular ilk zamanlarında divan edebiyatının nazım şekillerini kullandılar. Ancak toplu olarak hareket etmeye başladıkları zaman, bu şekilleri derhal terk etmişlerdir.<br>
<span style="color: #000000"><strong>»</strong></span> Kullandıkları nazım şekillerini üç grupta toplayabiliriz:<br>
** Fransız şiirinden aynen alınanlar. (sone gibi)<br>
** Divan edebiyatından alınıp değiştirilenler. (Serbest müstezat)<br>
** Ne divan şiirinde ne de Fransız şiirinde bulunmayıp kendi kendilerine icad ettikleri ve nazımda geniş bir kafiye kolaylığı sağlayanlar.<br>
Böylece Türk şiiri yepyeni bir görüş kazanmış oldu.</p>
<p><span style="color: #000000"><strong>»</strong></span> Şiirin konusu sınırsızlaşmıştır. Her şeyin şiire konu olabileceği kabul edildi. Ama sosyal ve siyasi konulardan uzak durmuşlardır. Şiirlerde aşk, tabiat ve aile hayatı başlıca temalardır.<br>
<span style="color: #000000"><strong>»</strong></span> 19. YY. Fransız şiirinin romantizminden sembolizmine kadar her merhalesini tanımışlardır. Böylece yeni bir duyuş, yeni bir zevk estetik getirmişlerdir. Beğendikleri birçok hayali de getirdiler.<br>
<span style="color: #000000"><strong>»</strong></span> Bu anlayış da şiirde Arapça ve Farsça kelimelerin sayısını haddinden fazla çoğaltmıştır. Arapça ve Farsça kelimelerin artması ve «sanatkârane üslup» gayesi ile yapılan çabalar Servet-i Fünun şiirini ancak sınırlı bir aydın topluluğunun anlayabileceği duruma getirdi<br>
<span style="color: #000000"><strong>»</strong></span> Teknik bakımdan başarıyı yakalamışlardır.<br>
<span style="color: #000000"><strong>»</strong></span> Kafiyede ses benzeyişlerine fazla titizlik göstermedikleri için söyleyişte kolaylık sağlamışlardır.<br>
<span style="color: #000000"><strong>»</strong></span> Fakat aruza bağlı kalmışlardır. Bu da teknik bir güçlüğü devam ettirmiştir. Aruzda başarılı olmuşlardır. Klasik aruz anlayışını değiştirmişlerdir.</p>
<p><span style="color: #000000"><strong>»</strong></span> Servet-i Fünun şiirinde resim sanatından etkilenilmiştir.<br>
<span style="color: #000000"><strong>»</strong></span> Sanat sanat içindir anlayışına uygun bireysel şiirler yazılmıştır.<br>
<span style="color: #000000"><strong>»</strong></span> Sadece Tevfik Fikret bireysel şiirler yazdığı ilk döneminden sonra toplumcu şiirler yazmıştır.<br>
149 Şiirlerde aşk ve doğa gibi bireysel konular işlenmiş, sıfatlara ve doğa tasvirlerine bolca yer verilmiştir.<br>
<span style="color: #000000"><strong>»</strong></span> Tanzimat sanatçılarından olan R. M. Ekrem’in “Güzel olan her şey şiirin konusu olabilir.” anlayışıyla hareket edilmiştir.<br>
<span style="color: #000000"><strong>»</strong></span> Kulak için kafiye anlayışı benimsenmiştir.<br>
<span style="color: #000000"><strong>»</strong></span> Aruz Türkçeye uydurulmaya çalışılmıştır.<br>
<span style="color: #000000"><strong>»</strong></span> Arapça ve Farsçadan, daha önce kullanılmamış sözcükleri kullanmayı bir hüner olarak görmüşlerdir.<br>
<span style="color: #000000"><strong>»</strong></span> Divan edebiyatı ve Tanzimat edebiyatından farklı yeni imgeler (beyaz titreyiş, anılarımın gecesi vb.) kullanmışlardır.<br>
<span style="color: #000000"><strong>»</strong></span> Süslü, sanatlı bir dil vardır.<br>
Anlam bir mısrada değil diğer mısrada tamamlanmış, şiirin bütünlüğüne önem verilmiştir.<br>
<span style="color: #000000"><strong>»</strong></span> Şiirde sembolizm ve parnasizmin etkisi vardır.<br>
<span style="color: #000000"><strong>»</strong></span> Nazım nesre yaklaştırılmıştır, manzum hikâyeler yazılmıştır.<br>
<span style="color: #000000"><strong>»</strong></span> Bu dönemde, mensur şiir örnekleri verilmeye başlanmıştır.</p>
<p><span style="color: #000080"><strong>Servet-i Fünun Şairlerinden Bazıları</strong></span></p>
<p><span style="text-decoration: underline"><strong>Tevfik Fikret(1867-1915)</strong></span><br>
<span style="color: #000000"><strong>»</strong></span> Kendi akımının ve Türk edebiyatının en önemli şairlerindendir.<br>
<span style="color: #000000"><strong>»</strong></span> Aruz ölçüsünü Türkçeye başarıyla uygulamıştır.<br>
<span style="color: #000000"><strong>»</strong></span> Fen, bilim, teknik onun kalemiyle şiirimize girmiştir.<br>
<span style="color: #000000"><strong>»</strong></span> Parnasizm akımından etkilenmiştir.<br>
<span style="color: #000000"><strong>»</strong></span> Şiiri düz yazıya yaklaştırmıştır.<br>
<span style="color: #000000"><strong>»</strong></span> Şermin adlı eserinde hece ölçüsünü kullanmıştır.<br>
<span style="color: #000000"><strong>»</strong></span> Servet-i Funun’dan sonra herhangi bir topluluğa katılmamış, bazı sosyal şiirler yazmıştır.<br>
<span style="color: #000000"><strong>»</strong></span> Türk edebiyatında ilk defa İstanbul’u eleştiren şair olmuştur.(Sis şiiri)<br>
<span style="color: #000000"><strong>»</strong></span> Mehmet Akif ile atışmışlardır. Oğlu Amerika’ya okumak için gider; ancak papaz olur.</p>
<p><strong>Eserleri:</strong> Rubab-ı Şikeste, Haluk’un Defteri, Rubab-ın Cevabı, Tarih-i Kadim, Doksan Beşe Doğru, Şermin.</p>
<p><span style="text-decoration: underline"><strong>Cenap Şahabettin (1870-1934)</strong></span><br>
<span style="color: #000000"><strong>»</strong></span> Sanat, sanat içindir görüşünü benimsemiştir.<br>
<span style="color: #000000"><strong>»</strong></span> Halk arasında birçok dizesi atasözü gibi kullanılmaktadır.<br>
<span style="color: #000000"><strong>»</strong></span> Dilini süslemiş, kelime oyunları bol, söz sanatları oldukça fazla kullanmıştır.<br>
<span style="color: #000000"><strong>»</strong></span> Şaire göre “şiir kelimelerle resim yapma işidir.”</p>
<p><strong>Eserleri:</strong> Hac Yolunda, Evrak-ı Eyyam, Tamat, Nesr-i Harp, Nesr-i Sulh, Afak-ı Irak Tiryaki Sözleri.</p>
<p><span style="text-decoration: underline"><strong>Süleyman Nazif (1869-1927)</strong></span><br>
<span style="color: #000000"><strong>»</strong></span> Servetifünun topluluğuna katıldıktan sonra bireysel konuları işlemiştir.<br>
<span style="color: #000000"><strong>»</strong></span> 1908’den sonra ise toplumsal konuları işlemiştir, “toplum için sanat” anlayışını benimsemiştir.<br>
<span style="color: #000000"><strong>»</strong></span> İtilaf Devletleri tarafından İstanbul’un işgal edilmesi üzerine “Kara Bir Gün” adlı yazısının yayımlanmasından dolayı Malta’ya sürülmüştür.<br>
<span style="color: #000000"><strong>»</strong></span> Daüssıla şiirinde milli duyguları ve ıstırapları anlatmıştır.<br>
<span style="color: #000000"><strong>»</strong></span> Malta’da sürgündeyken yazdığı “vatan” konulu şiirleriyle ünlenmiştir.<br>
<span style="color: #000000"><strong>»</strong></span> Şiirlerinde Namık Kemal’i örnek alan sanatçı, toplumcu bir anlayışa sahiptir.<br>
<span style="color: #000000"><strong>»</strong></span> Eserlerinde vatan, millet, hürriyet konularını işlemiştir.</p>
<p><strong>Eserleri<br>
</strong><strong>Şiir:</strong> Gizli Figanlar, Firak’ı Irak<br>
<strong>Şiir-Nesir:</strong> Batarya ile Ateş, Malta Geceleri<br>
<strong>Makale:</strong> Çal Çoban Çal, Malum-ı İlam, Tarihin Yılan Hikâyesi<br>
<strong>Monografi:</strong> Namık Kemal, Mehmet Akif, Fuzuli</p>
