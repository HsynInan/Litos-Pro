
<h1><span style="color: #ff0000">Sohbet (Söyleşi) Nedir? </span></h1>
<p>Günlük yaşamdaki konular üzerine bir yazarın, kişisel düşüncelerini detaya inmeden ele alarak genellikle de gazete ya da dergilerde yayımladığı yazı türüne <strong>sohbet</strong> denir. Sohbette ele alınan konunun detayına inilmez, ispatlama kaygısı bulunmaz ve samimi bir üslup barındırır.</p>
<p>Söyleşi anlamına gelen ve Arapça kökenli olan sohbet sözcüğünün “Dostça, arkadaşça konuşarak hoş bir vakit geçirme; konuşma, görüşme” gibi farklı anlamları vardır.</p>
<p>Sohbetler gazete ve dergilerde yayımlanan yazılardır. Bu tür yazılarda samimiyet esastır. Yazar, düşüncelerini muhakkak kabul ettirmek için okuyucularını zorlamaz. Yazar daha çok kendi kişisel düşüncelerini ileri sürer. Sohbetlerde küçük fıkralar ve anılar da malzeme olarak kullanılır.</p>
<p>» Çoğunlukla, günlük konuların işlendiği sohbet yazılarında konuşma senli benli bir anlatım yolu seçilir.<br>
» Yazar deyimlerden, atasözlerinden, hatıralardan, halk fıkralarından, nüktelerden, özlü sözlerden çokça yararlanır.<br>
» Sohbet türü yazılarda herkesi ilgilendiren konular seçilir.<br>
» Cümleler, konuşma üslubundadır ve genellikle devriktir.<br>
» Yazar karşısında biri varmış gibi sorular sorar, cevaplar verir, düşüncelerini günlük konuşma dili içtenliği içerisinde açıklar.<br>
» Sohbetlerde konu uzatılmaz, fazla ayrıntıya girilmez, sadece konuya dikkat çekilir, anlatılanlar kanıtlanmaya çalışılmaz, anlatılanlara inanılması için bir gayret ortaya konmaz.<br>
» Amaç, okuyucuyu konu üzerinde düşünmeye davet etmektir.<br>
» Bu yazılar gazete ve dergilerde yayımlanabildiği gibi yazar bu yazıları ayrıca bir kitap olarak da basabilir.<br>
» Sohbet türünde makalede olduğu gibi giriş gelime ve sonuç bölümleri bulunur; ancak karşılıklı konuşma havası içinde yazılması ve açıklanan düşüncelerin ispatlanma gereği duyulmadan anlatılması yönünden makaleden ayrılır.<br>
» Yazar sohbet türünde genellikle kişisel düşüncelerini anlatır, bu yüzden de sohbet türü öznel bir anlatıma sahiptir.</p>
<p>Edebiyatımızdaki sohbet türünün önemli temsilcileri:</p>
<p><strong>Ahmet Rasim</strong> – <em>Ramazan Sohbetleri, Muharrir Bu Ya,</em><br>
<strong>Suut Kemal Yetkin</strong> –<em> Edebiyat Söyleşileri,</em><br>
<strong>Şevket Rad</strong>o – <em>Eşref Saati,</em><br>
<strong>Melih Cevdet Anday</strong> –<em> Dilimiz Üzerine Söyleşiler,</em><br>
<strong>Cenap Şahabettin</strong>,<br>
<strong>Refik Halit Karay</strong>,<br>
<strong>Hasan Ali Yücel</strong>,<br>
<strong>Attila İlhan</strong> gibi yazarlarımız da bu türde eserler vermişlerdir.</p>
