
<h1><span style="color: #ff0000">Tanzimat Dönemi Şiir </span></h1>
<p>Tanzimat şiir alanında birçok yenilik yapılmıştır. Batı edebiyatından şiir çevirileri yapılmıştır. 1859 ila 1901 yılları arasında Fransız edebiyatından 700’ün üzerinde şiir çevirisi yapılmıştır. Şinasi’nin 1859’da yayımladığı “Tercüme—i<br>
Manzume” adlı eser ilk çeviri şiirleri içerir.</p>
<p><span style="color: #000080"><strong>Tanzimat Edebiyatı Birinci Dönem Özellikleri</strong></span></p>
<p><span style="color: #000000"><strong>»</strong> </span>Divan edebiyatını eleştirmelerine rağmen onun etkisinden kurtulamamışlardır.Aruz ölçüsünü ve eski nazım şekillerini kullanmışlardır.<br>
<span style="color: #000000"><strong>»</strong> </span>Hece ölçüsüyle birkaç şiir yazılmıştır.(Ziya Paşa’nın türküleri)<br>
<span style="color: #000000"><strong>»</strong> </span>Nazım birimi olarak genellikle beyit kullanılmıştır.<br>
<span style="color: #000000"><strong>»</strong> </span>Divan şiirindeki göz için uyak anlayışı devam etmiştir.<br>
<span style="color: #000000"><strong>»</strong> </span>Divan şiirindeki gazel, kaside, murabba, muhammes gibi nazım biçimleri kullanılmaya devam edilmiştir.<br>
<span style="color: #000000"><strong>»</strong> </span>Vatan millet, hak adalet, özgürlük gibi kavramlar ilk defa bu dönemde kullanılmaya başlanmıştır.<br>
<span style="color: #000000"><strong>»</strong> </span>Batılı anlamda ilk eserler bu dönemde verilmeye başlanmıştır.<br>
<span style="color: #000000"><strong>»</strong> </span>Toplum için sanat anlayışıyla eserler kaleme alınmıştır.<br>
<span style="color: #000000"><strong>»</strong> </span>Dilin sadeleşmesi gerektiğini söylemişler ancak pek başarılı olamamışlardır.<br>
Şiirde konu bütünlüğüne önem vermişlerdir. Yani bir şiirin başından sonuna kadar aynı konuyu işlemişlerdir.<br>
<span style="color: #000000"><strong>»</strong> </span>Kasidenin nesib, fahriye, tegazzül gibi klasik bölümleri kaldırılmıştır.</p>
<p><span style="color: #000080"><strong>Birinci Dönem Sanatçıları</strong></span></p>
<p><span style="text-decoration: underline"><strong>İbrahim Şinasi (1826-1871)</strong></span><br>
<span style="color: #000000"><strong>»</strong> </span>Batı edebiyatı yolunda ilk eser veren sanatçıdır.<br>
<span style="color: #000000"><strong>»</strong> </span>Tanzimat edebiyatında birçok yeniliğin öncüsü olmuştur.<br>
<span style="color: #000000"><strong>»</strong> </span>Dilin sadeleşmesi için çok uğraş verdi, eserlerini halkın anlayabileceği sade ve anlaşılır bir dille yazdı.<br>
<span style="color: #000000"><strong>»</strong> </span>Klasisizm akımından etkilenmiştir.<br>
<span style="color: #000000"><strong>»</strong> </span>Şiirlerini aruz ölçüsüyle yazmıştır.<br>
<span style="color: #000000"><strong>»</strong> </span>Şiirlerinde konu bütünlüğüne önem verdi. Bir şiirde baştan sona aynı konuyu ele aldı.<br>
<span style="color: #000000"><strong>»</strong> </span>Divan edebiyatı nesrini yıkmıştır. Divan nesrinin uzun cümlelerini kısaltmış, mazmunların ve söz sanatlarının yerine düşünceleri ön plana çıkartmıştır.<br>
<span style="color: #000000"><strong>»</strong> </span>Şiirlerinde “<strong>akıl</strong>”, “<strong>kanun</strong>”, “<strong>hak</strong>”,”<strong>adalet</strong>”, “<strong>millet</strong>”, “<strong>devlet</strong>”, “<strong>medeniyet</strong>”, “<strong>reis-i cumhur</strong>” gibi o güne kadar şiirlerde pek rastlanmayan kelime ve kavramlar yer almıştır.<br>
<span style="color: #000000"><strong>»</strong> </span>Şinasi roman ve öykü alanında şiir yazmamıştır.<br>
<span style="color: #000000"><strong>»</strong> </span>Toplum için sanat anlayışını benimsemiştir.</p>
<p><strong>Eserleri:</strong> Tercüme-i Manzume, Müntehabat-ı Eş’âr.</p>
<p><span style="text-decoration: underline"><strong>Ziya Paşa (1825-1880)</strong></span><br>
<span style="color: #000000"><strong>»</strong> </span>Düşünceleriyle yenilikçi yaşantısı ve yapıtlarıyla eskiye bağlı bir sanatçıdır.<br>
<span style="color: #000000"><strong>»</strong> </span>Türk edebiyatında hicivleri ile ön plana çıkmıştır.<br>
<span style="color: #000000"><strong>»</strong> </span>Biçimce eski içerikçe yeni olmaya gayret göstermiştir.<br>
<span style="color: #000000"><strong>»</strong> </span>Sade dili savunmuş, beğenmiş ancak genellikle Arapça, Farsça tamlamalarla yüklü bir dil kullanmıştır.<br>
<span style="color: #000000"><strong>»</strong> </span>Şiir ve İnşa makalesinde hece ölçüsünü överken Harabat antolojisinde Divan edebiyatını övmüştür.<br>
<span style="color: #000000"><strong>»</strong> </span>Aşk,sevgili, mücadele, adaletsizlik, karamsar ve kötümser dünya görüşü, bürokrasi eleştirisi, devlete doğrulukla hizmet edilmesi gibi konularda şiir yazmıştır.<br>
<span style="color: #000000"><strong>»</strong> </span>Türk edebiyatının ilk antolojisi sayılan “<em><strong>Harabat</strong></em>” adlı eseri yazmıştır.</p>
<p><strong>Eserleri:</strong> Zafername, Eş’ar-ı Ziya, Defter-i Amal, Terkib-i Bent, Terc-i Bent.</p>
<p><span style="text-decoration: underline"><strong>Namık Kemal(1840-1888)</strong></span><br>
<span style="color: #000000"><strong>»</strong> </span>Sanat hayatına Divan şiiri tarzında şiirler yazarak başlamıştır.19. yy Divan şiiri temsilcisi Leskofçalı Galip’ten etkilenmiştir.<br>
<span style="color: #000000"><strong>»</strong> </span>İlk manzumelerinde Eşref Paşa’nın kendisine verdiği Namık mahlasını kullanmıştır.<br>
<span style="color: #000000"><strong>»</strong> </span>Şinasi ile tanıştıktan sonra Divan şiirinden uzaklaşarak Batı şiirine kaymıştır.<br>
<span style="color: #000000"><strong>»</strong> </span>Şinasi ile tanıştıktan sonra şiirlerinde vatan, millet , hürriyet, hak, adalet, kanun gibi temaları işlemiştir.<br>
<span style="color: #000000"><strong>»</strong> </span>Tanzimat edebiyatının en coşkulu şairi olan Namık Kemal, “<em><strong>vatan şairi</strong></em>” unvanıyla anılmaktadır.<br>
<span style="color: #000000"><strong>»</strong> </span>Divan edebiyatı nazım biçimlerini kullanmıştır.<br>
<span style="color: #000000"><strong>»</strong> </span>Eski nazım şekilleriyle(gazel, kaside, murabba…) yeni konuları ele almıştır.<br>
<span style="color: #000000"><strong>»</strong> </span>Toplum için sanat anlayışıyla şiirler yazmıştır.<br>
<span style="color: #000000"><strong>»</strong> </span>“<em><strong>Celal Mukaddimesi</strong></em>”nde Divan edebiyatını eleştirir.<br>
<span style="color: #000000"><strong>»</strong> </span>Namık Kemal’in şiir anlayışı üç farklı dönemde ele alınır:<br>
<span style="color: #000000"><strong>**</strong></span> İlk dönem şiirleri, biçim ve konu bakımından eskidir.(Gazelleri)<br>
<span style="color: #000000"><strong>** </strong></span>Biçim bakımından eski konu bakımından yenidir.(Hürriyet Kasidesi)<br>
<span style="color: #000000"><strong>** </strong></span>Biçim bakımından ve konu bakımından yenidir.Vaveyla, Hilal-i Osmani)</p>
<p><span style="color: #000080"><strong>Tanzimat Edebiyatı İkinci Dönem Özellikleri</strong></span></p>
<p><span style="color: #000000"><strong>»</strong> </span>Bireysel konulara dönülmüştür.<br>
<span style="color: #000000"><strong>»</strong> </span>Sanat, sanat içindir, görüşü benimsenmiştir.<br>
<span style="color: #000000"><strong>»</strong> </span>Dil oldukça ağırlaştırılmıştır.<br>
<span style="color: #000000"><strong>»</strong> </span>Birinci dönemdeki gibi hece denenmekle birlikte aruz yine egemenliğini sürdürmüştür.<br>
<span style="color: #000000"><strong>»</strong> </span>Birinci dönemde de kullanılan Divan Edebiyatı Nazım biçimleri bırakılmaya başlanmıştır.<br>
<span style="color: #000000"><strong>»</strong> </span>Şiirin konusu genişletilmiş; ölüm,tabiat, karamsarlık, aşk, felsefi düşünceler tema olarak seçilmiştir.<br>
<span style="color: #000000"><strong>»</strong> </span>Sanatçılar, “<strong>Güzel olan her şey şiirin konusu olabilir.</strong>” anlayışını savunmuşlardır. Bu dönem şiiri Servet-i Fünun şiirine de esin kaynağı olmuştur.<br>
<span style="color: #000000"><strong>»</strong> </span>Şiirlerde genellikle Romantizm akımı kullanılmıştır.<br>
<span style="color: #000000"><strong>»</strong> </span>Parça güzelliği yerine bütün güzelliği esas alınmıştır.<br>
<span style="color: #000000"><strong>»</strong> </span>Kulak için uyak anlayışı hakim olmuştur.</p>
<p><span style="text-decoration: underline"><strong>Recaizade Mahmut Ekrem(1847- 1914)</strong></span><br>
<span style="color: #000000"><strong>»</strong> </span>Muallim Naci ile uzun yıllar süren “<strong>eski-yeni</strong>” kavgasında yeniyi savunmuştur.<br>
<span style="color: #000000"><strong>»</strong> </span>“<strong>Sanat sanat içindir</strong>” anlayışını benimsemiştir.<br>
<span style="color: #000000"><strong>»</strong> </span>“<strong>Kafiye kulak içindir.</strong>” anlayışıyla eserler kaleme almıştır..<br>
<span style="color: #000000"><strong>»</strong> </span>Oğlu Nijat Ekrem’in ve diğer iki çocuğunun ölümü onu bireysel ve hüzünlü eserler vermeye zorlamıştır.<br>
<span style="color: #000000"><strong>»</strong> </span>Fransız romantik şiirin etkisi altında kalmıştır.<br>
<span style="color: #000000"><strong>»</strong> </span>Hece ölçüsüyle de şiirler yazan sanatçı, genellikle aruz ölçüsünü kullanmıştır.<br>
<span style="color: #000000"><strong>»</strong> </span>Aşk, doğa ve ölüm konulu şiirler yazmıştır.<br>
<span style="color: #000000"><strong>»</strong> </span>“<strong>Her güzel şey şiirin konusudur.</strong>” diyerek şiirin konu zenginliğine katkı yapmıştır.<br>
<span style="color: #000000"><strong>»</strong> </span>Şiirler ilgili görüşlerini ve eleştirilerini “<em><strong>Zemzeme</strong></em>” adlı şiir kitabının ön sözünde, “<em><strong>Takdir-i Elhan</strong></em>” ,”<em><strong>Talim-i <span style="color: #000000">&nbsp;</span>Edebiyat</strong></em>” ve “<em><strong>Takrizat</strong></em>” adlı eserinde açıklamıştır.<br>
<span style="color: #000000"><strong>»</strong> </span>Tevfik Fikret’in akıl hocasıdır.</p>
<p><strong>Eserleri:<br>
Tiyatro:</strong> Afife Anjelik, Çok Bilen Çok Yanılır, Vuslat (Süreksiz Sevinç)<br>
<strong>Şiir:</strong> Zemzeme, Nağme-i Seher, Tefekkür, Yadigâr-ı Şebap<br>
<strong>Roman:</strong> Araba Sevdası<br>
<strong>Şiirleri:</strong> Ah Nijat, Nağme-i Seher, Nijad Ekrem, Pejmürde, Yadigar-ı Şebâb, Zemzeme.</p>
<p><span style="text-decoration: underline"><strong>Abdülhak Hamit Tarhan ( 1852-1937)</strong></span><br>
<span style="color: #000000"><strong>»</strong> </span>Türk edebiyatında Süleyman Nazif’in adlandırmasıyla “<strong>şair-i azam</strong>” olarak bilimektedir.<br>
<span style="color: #000000"><strong>»</strong> </span>Sanat sanat içindir anlayışıyla eserler kaleme almıştır.<br>
<span style="color: #000000"><strong>»</strong> </span>Hamit bir “<strong>tezatlar şairi</strong>” olarak anılır.Düzensizlik, anlaşılmazlık onun şiirlerinin ve kişiliğinin belirgin özelliğidir.<br>
<span style="color: #000000"><strong>»</strong> </span>Belli bir dil anlayışına sahip değildir. Kimi şiirlerinde anlaşılır bir anlatım sergilerken kimi şiirlerinde de ağır, yoğun ve yüklü bir dil tercih etmiştir.<br>
<span style="color: #000000"><strong>»</strong> </span>Tabiat ve aşk kavramları şiirlerindeki ana temadır.<br>
<span style="color: #000000"><strong>»</strong> </span>Tabiat konusunda J. J. Rousseua’nun etkisinde kalmış bir şair olarak değerlendirilir. Hindistan’da yazdığı Kürsî-i <span style="color: #000000"><strong>»</strong> </span>İstiğrâk ve Külbe-i iştiyâk adlı eserleri, Hamit’in tabiat karşısındaki coşkunluğunu ve metafizik düşünce ile karşılaşmasını ortaya koyan en önemli şiirleridir.<br>
<span style="color: #000000"><strong>»</strong> </span>Şiirleri gerek lirizm açısından gerekse felsefe açısından zengin özellikler barındırır.<br>
<span style="color: #000000"><strong>»</strong> </span>Hamit, şiirlerinde genellikle aruz ölçüsünü kullanmış sadece birkaç şiirde hece vezninini denemiştir.<br>
<span style="color: #000000"><strong>»</strong> </span>Türk şiirinde yaptığı bir başka yenilik Duhter-i Hindu adlı oyununda yer alan “<em><strong>Tanaggum</strong></em>” manzumesidir. Bu şiir, “<strong>bir kadının ağzından söylenen ilk şiirdir.</strong>”<br>
<span style="color: #000000"><strong>»</strong> </span>Hamid’in şehirli ve köylü ayırımı yaptığı, kır hayatıyla şehir hayatını kıyasladığı, romantiklerin özellikle J.J. Rousseau’nun etkisinde kalarak yazdığı Sahra’da bulunan “<em><strong>Hoş-nişinan</strong></em>” şiiri Türk edebiyatındaki ilk pastoral şiir kabul edilir.</p>
<p><strong>Eserleri:</strong> Makber, Ölü ve Hacle, Hep Yahut Hiç, İlham-ı Vatan, Validem, Garam.</p>
<p><span style="text-decoration: underline"><strong>Muallim Naci (1850-1893)</strong></span><br>
<span style="color: #000000"><strong>»</strong> </span>Galatasaray Lisesi ve Mekteb-i Hukuk’ta edebiyat dersleri verdi.<br>
<span style="color: #000000"><strong>»</strong> </span>Tanzimatçılarla aynı dönemde yaşamasına rağmen sanat anlayışı bakımından onlardan ayrılmaktadır. Eski şiirin yani Divan şiirinin temsilcisi olarak sayılmıştır.<br>
<span style="color: #000000"><strong>»</strong> </span>Türk edebiyatında eski-yeni tartışmasında R.M. Ekrem’in karşısında eskinin savunucusu olmuştur.<br>
<span style="color: #000000"><strong>»</strong> </span>Sanatçı ancak sanat hayatının ilerleyen döneminde Batı edebiyatını tanıdıkça Batılı şiir anlayışına uygun şiirler yazmıştır.<br>
<span style="color: #000000"><strong>»</strong> </span>Şiirlerinde yalnızlık, gurbet, doğa, karamsarlık ve milli duyguları işlemiştir.<br>
<span style="color: #000000"><strong>»</strong> </span>Şiirlerinde “<strong>göz için uyak anlayışını</strong>” benimsemiştir.<br>
<span style="color: #000000"><strong>»</strong> </span>“<strong>Mesud-ı Harabî</strong>” takma adıyla yayınladığı aruzla yazılmış gazelleriyle ün yaptı.<br>
<span style="color: #000000"><strong>»</strong> </span>Yazılarını, “<em><strong>Saadet</strong></em>”, “<em><strong>Tarik</strong></em>”, “<em><strong>Mürüvvet</strong></em>”, “<em><strong>Mirsad</strong></em>”, “<em><strong>İmdadü’l Midad</strong></em>” gazeteleriyle, kendi çıkardığı “Mecmua-i Muallim” dergisinde sürdürdü.<br>
<span style="color: #000000"><strong>»</strong> </span>“<em><strong>Köylü Kızların Şarkısı</strong></em>” adlı şiiri köy yaşamından bahseden ilk şiirdir.<br>
<span style="color: #000000"><strong>»</strong> </span>Eleştirilerini dil bilgisi ve aruz kurallarına bağlı kalınması noktasında yoğunlaştırdı.<br>
<span style="color: #000000"><strong>»</strong> </span>Servet-i Fünun yazarlarını önemli ölçüde etkiledi.<br>
<span style="color: #000000"><strong>»</strong> </span>Edebiyat tarihi ve sözlük çalışmalarıyla da ilgi çekti.<br>
victor Hugo, Sully Prudhomme, Alfred de Musset ve Emile Zola’dan Türkçeye çeviriler yaptı.<br>
<span style="color: #000000"><strong>»</strong> </span>Şiirlerinde sade,anlaşılır bir dil kullanmıştır.<br>
<span style="color: #000000"><strong>»</strong> </span>Türkçeyi aruza başarılı bir şekilde uygulamıştır.</p>
<p><strong>Eserleri:</strong> Ateş-pâre, Şerare, Füruzan, Sünbüle, Yadigâr-ı Nâci.</p>
