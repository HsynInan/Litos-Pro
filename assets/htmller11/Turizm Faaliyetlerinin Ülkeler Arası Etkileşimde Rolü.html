
<p>Turizm gelir ve giderleri görünmeyen gelir giderler arasında olduğundan görünmeyen ihracat olarak da bilinir. Görünmez olmasının nedeni turistin gittiği ülkeye döviz girdisi sağlamasıdır. Bu ihracat şeklinde herhangi bir sözleşme olmadığı için görünmez niteliğini taşımaktadır.</p>
<h3><a name="1"><span style="color: #000080">İnsanları Turizme Yönelten Faaliyetler</span></a></h3><a name="1">
<p><strong>»</strong> Doğal güzellikleri, tarihi ve kültürel değerleri görme ve tanıma<br>
<strong>»</strong> Aile, dost, akraba ziyaretleri, iş, inanç, sağlık, dinlenme ve eğlence<br>
<strong>»</strong> Eğitim – öğretim, kongre -toplantıya katılma, sportif aktivitelerde bulunma etkilidir.</p>
</a><h3><a name="1"></a><a name="2"><span style="color: #000080">Turizmin Etkileri </span></a></h3><a name="2">
<p>Turizm faaliyetine katılan insanlar; gittikleri yerlerde gezme, eğlenme, dinlenme vb. şeylere ihtiyaç duyar ve bu yerlere ekonomi, fikir ve yenilik bakımından katkı sunar. Dünya üzerinde birçok ülke turizm faaliyetlerinden önemli ekonomik gelirler elde etmektedir.</p>
<p><strong>Turizm;</strong> ülkeler arası etkileşimde ekonomik, politik, ekolojik, sosyal ve kültürel etkilere sahiptir.</p>
<p><span style="text-decoration: underline">Ekonomik Etkileri</span><br>
Turizmin ekonomik etkisi Dünya’nın en dinamik ve en büyük bacasız sanayisidir. Özellikle geri kalmış ülkeler ve gelişmekte olan ülkeler için kalkınma sürecinin başlangıcıdır. Dünya’daki turizm gelirleri GSMH`nin % 11′ ini oluşturur.</p>
<p><span style="text-decoration: underline">Politik Değeri</span><br>
Ülkeler arası ilişkinin gelişmesi ve etkileşimin sağlanmasında turizmin payı çok büyüktür. Turizmde uluslar birbirini tanıma fırsatı bulur. Bu da farklı milletler arasında barış ve dostluğun gelişmesini sağlamaktadır.</p>
<p><span style="text-decoration: underline">Sosyokültürel Etkiler</span><br>
Farklı uluslara ait insanlar ve toplumlar birbirlerini etkileyerek kültürel bağlar oluştururlar. Bu kültürel bağlar insanlar arasında hoşgörünün gelişmesi ve güçlenmesini sağlar.</p>
<p><span style="text-decoration: underline">Çevre ve Ekolojik Etkileri</span><br>
Turizmin kaynağını oluşturan çevre ve ekolojik unsurların, dengeli bir şekilde sürekliliğinin sağlanması gerekir. Çünkü, çevre ve ekoloji turizmin temel dayanağını oluşturur. Eğer doğal kaynaklar ve kültürel çevre bilinci yönetilir ve kullanılırsa turizmin gelişmesi mümkün değildir.</p>
