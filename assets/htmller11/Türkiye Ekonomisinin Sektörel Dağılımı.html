</span></h1>
<p><strong>Birincil (tarım)</strong> faaliyetlerde, temel maddeler doğrudan veya dolaylı olarak&nbsp; doğal ortamdan temin edilir. Avcılık, toplayıcılık, ziraat, hayvancılık, ormancılık, balıkçılık ve madencilik bunlardandır.</p>
<p><strong>İkincil (sanayi)</strong> faaliyetler, doğadan elde edilen hammaddeleri insanların kullanımına hazırlayan faaliyetleri içerir. Bu faaliyetler, enerji üretimi, inşaat ve tüm imalat sanayini kapsar.</p>
<p><strong>Üçüncül (hizmet)</strong>faaliyetler ise hizmetler ve ticari faaliyetleri kapsar. Koordineli olarak çalışan birimlerden oluşan ülkemiz ekonomisinde tarım, sanayi, inşaat ve hizmet sektörleri önemli yer tutar. Bu sektörlerin ülke ekonomisi içindeki oranı ve nüfusun sektörel dağılımı o ülkenin gelişmişlik düzeyi ile ilgili bilgiler verir. Örneğin, gelişmiş ve gelişmekte olan ülkelerde sanayi ve hizmet sektörlerinin ekonomideki payları daha fazla iken, geri kalmış ülkelerde tarım sektörünün payı fazladır.</p>
<p><span style="color: #000080"><strong>Türkiye Ekonomisini Etkileyen Faktörler</strong></span></p>
<p><span style="text-decoration: underline">Coğrafi Konum</span><br>
Ülkemizin üç tarafının denizlerle çevrili olması ve boğazlara sahip olması ekonomik faaliyetleri çeşitlendirmiştir. Bunun yanı sıra Avrupa, Asya ve Afrika kıtaları arasında köprü görevi görmesi zengin su kaynaklarının bulunması ve dört mevsimin belirgin olarak yaşanması başta ulaşım olmak üzere tarım, hayvancılık, ticaret ve turizm faaliyetlerinin gelişmesini sağlamıştır.</p>
<p><span style="text-decoration: underline">Yeryüzü Şekilleri</span><br>
Ülkemiz genel olarak dağlık ve engebelidir. Bu özelliği tarım, ulaşım, sanayi gibi ekonomik faaliyetleri olumsuz etkilerken, enerji üretimi, madencilik, doğaya dayalı turizm (kış turizmi) olumlu etkiler. Kıyı ovalarındaki alüvyal dolgulu alanlarda tarımsal faaliyetler gelişmiştir.</p>
<p><span style="text-decoration: underline">İklim</span><br>
Ülkemizin Akdenize kıyısı olması, yer şekillerinin çeşitlilik göstermesi farklı iklimlerin görülmesine neden olmuştur. Bu durum da tarım, hayvancılık ve turizm gibi ekonomik etkinliklerin gelişmesini sağlamıştır.</p>
<p><span style="text-decoration: underline">Nüfus</span><br>
Türkiye genç ve dinamik bir nüfusa sahiptir. Genç nüfusun fazla olması ekonomik kalkınma hızını düşürmekte, bu da istihdam sıkıntısının yaşanmasına neden olmaktadır. Çünkü bağımlı nüfusun fazla olması tüketimi arttırır. Genç nüfusun fazla olmasının olumlu etkisi potansiyel iş gücünü arttırmasıdır.</p>
