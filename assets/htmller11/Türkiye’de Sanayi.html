
<h1><span style="color: #ff0000">Türkiye’de Sanayi</span></h1>
<p>Ulaşım, pazarlama, tüketim hammaddeye yakınlık faaliyetleri ülkemiz sanayi kuruluş yeri üzerinde önemli rol oynamıştır. Örneğin İstanbul ve İzmir’deki sanayi tesislerinin kurulması ve gelişmesinde; kara ve deniz ulaşımı, hammaddenin kolay temini ve ürünlerin taşınmasının her mevsim kolay olması ve pazarın bulunması önemli etmenlerdir.</p>
<p>Sanayi en çok Marmara Bölgesi’nde gelişmiştir. Bunda en önemli etmen ulaşımdır. Diğer şartların da burada uygun olması sanayileşmeyi hızlandırmıştır. İstanbul – Adapazarı arası, İzmir çevresi, Mersin Adana arası, Bursa, Ereğli, Karabük, İskenderun, Eskişehir, Ankara ve Gaziantep sanayinin en geliştiği İllerdir. Sanayi faaliyetlerinin gelişmesi, İş olanakları sağladığından, o alandaki nüfusun da göçle artmasına sebep olmuştur.</p>
<p>Sanayinin gelişmesinde hammadde kaynaklarına yakınlık da önemli bir etken olmuştur. Örneğin: Çukurova’da tarıma dayalı sanayinin gelişmesi. Konya’da unlu mamuller, Rize’de cay fabrikaları gibi. Özellikle Doğu Anadolu ve Doğu Karadeniz’de sanayinin gelişmemesinde en önemli etmen ulaşımın zor sağlanmasıdır. Maden kaynaklarının varlığı da sanayi tesislerini etkilemiştir. Örneğin: Zonguldak’ta taşkömürü, Murgul’da bakır, Sivas (Divriği)’da demir madeni tesisleri kurulmuştur. Ülkemizde sanayi ve ticaretin geliştirilmesi amacıyla sanayi ve ticaret odaları kurulmuştur.</p>
<p><span style="color: #000080"><strong>Herhangi bir mekanda sanayi tesislerinin kurulması için bazı şartların bulunması gerekir. Bu şartların Türkiye’deki durumu şu şekilde açıklanabilir.:</strong></span></p>
<p><strong>Ham madde:</strong> Türkiye ham madde kaynakları bakımından zengin bir ülkedir. Krom, demir, çinko, bakır madenleri, bor, sodyum sülfat, çimento ham maddesi bolca bulunmaktadır. Orman, tarım ve hayvansal ham maddeler, sanayide değerlendirilmektedir.</p>
<p><strong>Enerji:</strong> Zonguldak, Karabük çevresinden çıkan taş kömüründen, pek çok ilde bulunan linyitten sanayide enerji olarak yararlanılır. Termik santrallerde yakılan kömür elektrik enerjisine çevrilir. Akarsular üzerinde yapılan hidroelektrik santrallerden elektrik elde edilir. Son yıllarda ithal edilen doğalgazdan elektrik üretilmektedir. Nükleer santral kurulma çalışmaları devam etmektedir.</p>
<p><strong>İşgücü:</strong> Hızla artan nüfusundan dolayı Türkiye’de eğitimli genç nüfus yoğunluğu vardır. Görece ucuz işgücünden dolayı uluslararası yatırımlar ülkemize gelmektedir. Kalifiye işgücü üniversitelerde, ara elemanlar teknik okullarda yetiştirilmektedir.</p>
<p><strong>Sermaye:</strong> Türkiye’de sanayinin önündeki en önemli sorun sermaye yetersizliğidir. Girişimciler uzu süreli dış krediler kullanmak zorundadır. Cumhuriyetin ilk yıllarında bazı büyük yatırımlar devlet eliyle yapılmıştır. Bazı işlemeler yabancı ortaklığı ile kurulabilmiştir.</p>
<p><strong>Ulaşım:</strong> 1950’li yıllarda karayollarının, 1980’lerden sonra otoyolların yapılması Türkiye’de ulaşımın gelişmesini sağlamıştır. Demiryolu ve denizyolu ulaşımında önemli gelişmeler sağlanmıştır.</p>
<p><strong>Pazar:</strong> Türkiye gelişmiş ülkelere karşı pazarlama sorunları yaşamaktadır. Rekabet zorluğu ve gelişmiş devletlerin koyduğu kotalar sanayicileri zorlamaktadır.</p>
<p><span style="color: #000080"><strong>Türkiye’deki Sanayi Kolları</strong></span></p>
<p><strong>Besin sanayii: </strong>Un ve unlu gıdalar: Konya, Eskişehir, Ankara gibi buğday üretim alanlarında yoğunlaşmıştır. Ayrıca büyük nüfus kütlelerini barındıran İstanbul, Adana, İzmir, Bursa çevresinde yaygındır. Bisküvi fabrikaları; Kırklareli, Karaman, Ankara, Eskişehir, İstanbul’da bulunur.</p>
<p><span style="color: #000080"><strong>Süt ve süt ürünleri sanayii:</strong> </span>Marmara (%45) ve Ege Bölgesi”nde (%22) toplanmıştır. Süt üretiminde Kırklareli, Konya, İzmir, Balıkesir, Erzurum, Sivas ve Kars önde olan illerdir.</p>
<p><span style="color: #000080"><strong>Şeker sanayii:</strong></span> 1936 yılında Alpullu (Kırklareli) ve Uşak’ta, 1933’te Eskişehir’de, 1934’te Turhal’da şeker fabrikaları açılmıştır. 1962 Ankara, 1963 Kastamonu, 1977 Afyon, 1982 Ilgın ve Muş, 1983 Bor, 1984 Ağrı, 1985 Elbistan şeker fabrikaları açılmıştır. Çarşamba, Erçiş, Ereğli’de 1989’da, Çorum’da 1991’de, Kars’ta 1993’te, Yozgat’ta 1998’de, Kırşehir’de 2001 yıllarında şeker fabrikaları açılmıştır. Aksaray, Çumra ve Boğazlıyan’da özel sektörün kurduğu işletmelerle şeker fabrikası sayısı 33’e ulaşmıştır.</p>
<p><span style="color: #000080"><strong>Yağ sanayii:</strong> </span>Ege Bölgesi kıyılarında zeytinyağı üretimi yapılır. Balıkesir, Çanakkale, İzmir, Gaziantep zeytin yağı üretim alanlarıdır. Ayçiçeği yağı üretimi Trakya (% 75), Tekirdağ(% 35), Edirne (% 22) yapılmaktadır.</p>
<p><span style="color: #000080"><strong>Et ve et ürünleri sanayii:</strong></span> Et ve balık kurumuna ait Sakarya, Erzurum, İstanbul, Ankara, Kars, Elazığ, Van ve Manisa’da et kombinaları bulunur. Balık unu ve yağı fabrikaları Karadeniz Bölgesi’nde bulunur.</p>
<p><span style="color: #000080"><strong>Çay sanayii:</strong> </span>Fabrikaların çoğunluğu Rize başta olmak üzere Trabzon, Artvin, Giresun’da bulunmaktadır.</p>
<p><span style="color: #000080"><strong>Konserve sanayii:</strong></span> Balıkesir ve Bursa başta olmak üzere Güney Marmara’da toplanmıştır.</p>
<p><span style="color: #000080"><strong>Dokuma, giyim ve deri sanayii:</strong></span> Pamuklu dokuma sanayii; İstanbul, Adana, Aydın, Antalya, İzmir, Tarsus, Nazilli, Malatya, Kayseri illerinde yoğunlaşmıştır. Yünlü dokuma fabrikaları; İstanbul, Bursa, Hereke, İzmir, Kula, Kayseri, Siirt, Uşak, Isparta, Gördes, Manisa’dadır. Hazır giyim sanayii; İstanbul, Kırklareli, Bursa, Ankara, Çerkezköy, İzmir, Adana’da bulunur. Deri sanayii; Tuzla (İstanbul), İzmir,Kırklareli, Gerede, Bolu’dadır. Isparta, Hereke, Uşak, Gördes, Demirci, Bünyan halıcılıkta gelişmiş bölgelerdir.</p>
<p><span style="color: #000080"><strong>Kimya sanayii:</strong> </span>Rafineriler: İzmit (İpraş), İzmir (Aliağa), Mersin (Ataş), Kırıkkale (Orta Anadolu), Batman.</p>
<p><span style="color: #000080"><strong>Plastik sanayii:</strong> </span>İzmit, İstanbul, Bursa, İzmir, Adana, Kayseri.</p>
<p><span style="color: #000080"><strong>&nbsp;İlaç sanayii:</strong></span> İstanbul, Ankara, Sakarya, İzmir, Kırklareli.</p>
<p><span style="color: #000080"><strong>Gübre sanayii:</strong></span> Kardemir, İzmir, İzmit (Yarımca), Bandırma, Kütahya, Sivrice (Elazığ), Mersin, Mazıdağı (Mardin), Adana.</p>
<p><span style="color: #000080"><strong>Boya sanayii:</strong></span> İzmir, İstanbul Mersin.</p>
<p><span style="color: #000080"><strong>Metalürji (maden, cevher, metal vb.) sanayii:</strong></span></p>
<p><span style="color: #000080"><strong>Demir-çelik sanayii:</strong> </span>Büyük fabrikalar; Kardemir, İsdemir ve Erdemir. İzmir, Sivas ve Bartın’da demir-çelik tesisleri bulunur. Alüminyum Konya Seydişehir’de işlenir. Bakır; Samsun ve Artvin Murgul’da işlenir. Kurşun ve çinko Kayseri ve Elazığ’da işlenmektedir. Krom: Antalya, Elazığ, Guleman.</p>
<p><span style="color: #000080"><strong>Otomotiv sanayii:</strong> </span>Bursa (Oyak- Renault ve Tofaş), Sakarya (Toyota), İstanbul Ford Otosan, İzmir (BMC). Eskişehir, Sivas, Kayseri’de lokomotif, Sakarya’da vagon fabrikası bulunur.</p>
<p><strong><span style="color: #000080">Tersaneler:</span></strong> İzmir, Gölcük, Yalova, Tuzla ve Pendik (İstanbul).</p>
<p><strong><span style="color: #000080">Çimento sanayii:</span></strong> İstanbul, İzmit, İzmir, Adana, Elazığ, Mersin, Denizli, Yozgat, Adıyaman, Ordu. Kireç fabrikaları: Sakarya, Manisa, Bartın, Muğla, Gümüşhane.</p>
<p><span style="color: #000080"><strong>Tuğla, kiremit sanayii:</strong></span> Sakarya, Eskişehir, Samsun, İzmir, İstanbul, Manisa, Konya, Tekirdağ.</p>
<p><span style="color: #000080"><strong>Seramik sanayii:</strong> </span>Çanakkale, Bozüyük, Kütahya, Bursa, Tekirdağ.</p>
<p><strong><span style="color: #000080">Cam sanayii:</span></strong> İstanbul, Gebze, Kırklareli, Bursa, Mersin, Denizli. Oto cam fabrikaları Çayırova, Sinop ve Mersin’dedir.</p>
<p><strong><span style="color: #000080">Kağıt sanayii:</span> </strong>Balıkesir, Giresun, Taşucu, Zonguldak, Bolvadin, Dalaman, Denizli, Bartın.</p>
<p><span style="color: #000080"><strong>Kereste fabrikaları:</strong> </span>Düzce, Bartın, Rize, Ayancık, Ardeşen, Ordu, Burdur, Isparta, Antalya</p>
<p><span style="color: #000080"><strong>Mobilya sanayii:</strong> </span>Sakarya, Ankara, İstanbul, İnegöl, Kayseri, İzmir.</p>
<p><strong><span style="color: #000080">İş makineleri sanayii:</span></strong> Ankara (Hidromek, Türk Traktör, MEKA) Bursa (Lemassa Makina)</p>
<p><strong><span style="color: #000080">Otomotiv sanayii: </span></strong>İstanbul, Bursa, İzmit, İzmir, Konya, Adana ve Adapazarı gibi şehirlerde otomobil, otobüs ve kamyon fabrikaları</p>
<p><strong><span style="color: #000080">Uçak sanayii:</span></strong> Ankara, İstanbul uçak fabrikaları (Nurol İnşaat, Baykar Savunma, Tusaş)</p>
<p><strong><span style="color: #000080">Gemi sanayii:</span></strong> İstanbul (Haliç Tersanesi), Pendik (Naval Shipyard), Tuzla, Gölcük (Gölcük Donanma Tersanesi) ve İzmir’deki gemi tersaneleri (Alaybey Tersanesi), Trabzon (Başaran Gemi Sanayii)</p>
