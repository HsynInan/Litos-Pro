
<p>Türkiye, doğal kaynaklar bakımından zengin bir ülkedir. Ülkemiz; yer şekilleri, su kaynakları, ormanları, tarım alanları, madenleri ve enerji kaynaklarıyla önemli bir doğal kaynak potansiyeline sahiptir.</p>
<p><span style="color: #000080"><a name="1"></a><strong>Göller</strong></span></p>
<p>Göllerimizden içme ve kullanma suyu elde edilmekte, tarım alanları sulanmakta; balık ve kamış gibi göl ürünlerinden yararlanılmaktadır. Ayrıca göllerimiz önemli bir turizm potansiyeline sahiptir. Buna göre bu su kaynaklarımızdan sürdürülebilir kullanım sayesinde daha verimli bir şekilde yararlanılabilir. Sapanca Gölü, Abant Gölü, Burdur Gölü, Kovada Gölü gibi göller, turizmin canlı olduğu yerlerdir.</p>
<p><span style="color: #000080"><strong><a name="21"></a>Akarsular</strong></span></p>
<p>Ülkemiz, akarsular bakımından zengindir. Hidroelektrik potansiyeli&nbsp; yüksek olan ülkemizde elektrik enerjisi üretiminin bir kısmı akarsulardan elde edilmektedir. Örneğin 2016 yılında ülkemizde elde edilen elektrik enerjisi üretiminin %24’ü akarsulardan elde edilmiştir. Bu doğal kaynağımız daha çok elektrik enerjisi üretilebilecek potansiyele sahiptir.</p>
<p><span style="color: #000080"><strong><a name="3"></a>Yeraltı Su Kaynakları</strong></span></p>
<p>Su kaynakları bakımından zengin olan ülkemizde en çok bulunan su çeşitlerinden biri de yeraltı su kaynaklarıdır. Bu sular, genellikle turizmi canlandırmak için kullanılan doğal kaynaklarımızdır. Termal turizm ve jeotermal enerji ile içme ve kullanma suyu elde edilir.</p>
<p><span style="color: #000080"><a name="4"></a><strong>Ormanlar</strong></span></p>
<p>Ormanlarımızdan kereste, kâğıt, mobilya, inşaat malzemesi ve yaka cak elde etmek için yararlanılmaktadır. Ayrıca orman ürünlerinden gıda maddesi, ilaç ve kozmetik ürünleri elde edilmekte, ormanlarımızdan turizm amacıyla da faydalanılmaktadır. Ülkemizin potansiyeli daha fazla orman alanına sahip olabilecek durumdadır. Sürdürülebilir bir şekilde işletildiği zaman ormanlarımızdan daha çok gelir elde edilebilir.</p>
<p><span style="color: #000080"><a name="5"></a><strong>Tarım Alanları</strong></span></p>
<p>Türkiye’nin doğal kaynaklar açısından zengin olması, her alanda üretimin oluşmasını sağlamaktadır. Tarım alanları, bir ülkenin kalkınmasında önemli bir yere sahiptir ve Türkiye de bu konuda son derece zengin bir ülkedir. Türkiye yüz ölçümünün üçte birine yakınını (%31,1) tarım alanlarından meydana gelmektedir.</p>
<p><span style="color: #000080"><strong><a name="6"></a>Madenler</strong></span></p>
<p><span style="color: #333333">Madenler de doğal kaynaklar arasında yer alan ve ülkenin ekonomik kalkınmasında en önemli yere sahip olan doğal kaynaklarımızdır. Demir, bakır, krom, kurşun, çinko, bor mineralleri ve mermer yatakları bakımından son derece zengin olan ülkemizde bu madenlerin bir kısmı ülkemizde hammadde olarak kullanılırken geriye kalan kısmı ise ihracat alanında kullanılmaktadır. Mermer, krom, bor mineralleri, çinko, bakır ve feldspat, ülkemizden en çok ihraç edilen maden kaynaklarıdır.</span></p>
<p><span style="color: #000080"><strong><a name="7"></a>Enerji Kaynakları</strong></span></p>
<p>Ülkemizin doğal kaynaklarından biri de enerji kaynaklarıdır. Ülkemizdeki petrol ve doğal gaz kaynakları sınırlıdır ve elektrik enerjisi üretiminin önemli bir kısmı ithal ettiğimiz doğal gazdan&nbsp; elde edilmektedir. Taş kömürü ve petrol de ithal ettiğimiz doğal kaynaklardandır.</p>
<p>Buna karşın tükenmeyen enerji kaynakları olan rüzgâr ve güneş enerjisinden yararlanma henüz yeterli düzeyde değildir. Bu kaynakların daha çok kullanılması ülkemizin ekonomisi ve çevre açısından önem taşımaktadır.</p>
