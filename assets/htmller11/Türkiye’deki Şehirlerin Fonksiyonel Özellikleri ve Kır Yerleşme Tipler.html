
<p><strong>Kent:</strong> Nüfusu 10000’den fazla olan ekonomik faaliyeti sanayi ve hizmet sektörlerine dayanan, eğitim, sağlık, sosyal ve kültürel yönü gelişmemiş yerleşim birimlerine denir. Kentler büyüklüklerine ve fonksiyonlarına göre sınıflandırılır.</p>
<p><span style="text-decoration: underline"><strong>1. Büyüklüklerine Göre Kentler</strong></span></p>
<p><strong>Megapol:</strong> Nüfusu 10 milyonu geçen kentlerdir.<br>
<strong>Metropol:</strong> Nüfusu 1 milyon ile 10 milyon arasında kentlerdir.<br>
<strong>Büyük Şehirler:</strong> Nüfusu 500000 ile 1 milyon arasında olan şehirlerdir.<br>
<strong>Orta Ölçekli Şehirler:</strong> Nüfusu 100000-500000 arası şehirlerdir.<br>
<strong>Küçük şehirler:</strong> Nüfusu 100000’den az olan şehirlerdir.</p>
<p><span style="text-decoration: underline"><strong>2. Fonksiyonlarına göre Kentler</strong></span></p>
<p><strong>Tarım Kentleri:</strong> Rize, Trabzon, Bafra, Çarşamba (Samsun), Niğde gibi kentler ekonomisi tarıma dayalı kentlerdir.</p>
<p><strong>Sanayi Kentleri:</strong> İstanbul, İzmir, Kocaeli, Karabük, İskenderun gibi kentler ekonomisi daha ok sanayiye dayalı kentlerdir.</p>
<p><strong>Liman Kentleri:</strong> İstanbul, İzmir, İskenderun, Mersin, İzmit gibi kentler limanlara sahip olan kentlerdir.</p>
<p><strong>Ticaret Kentleri:</strong> İstanbul, İzmir, Samsun, Adana, Bursa gibi kentler ticaretin yoğun olduğu kentlerdir.</p>
<p><strong>İdari Kentler:</strong> Ankara.</p>
<p><strong>Üniversite Kentleri:</strong> İstanbul, Ankara, İzmir, Eskişehir gibi kentlerin gelişmelerinde üniversitelerin etkili olduğu kentlerdir.</p>
<p><strong>Askeri Kentler:</strong> Erzurum, Konya, Kayseri, Malatya, Erzincan ve Sarıkamış gibi kentler önemli askeri tesislerin bulunduğu kentlerdir.</p>
<p><strong>Turizm Kentleri:</strong> Antalya, Alanya, Bodrum, Fethiye, Ürgüp gibi kentler gelişmelerinde turizmin önemli yer tuttuğu kentlerdir.</p>
<p><strong>Dini Kentler:</strong> Konya, Şanlıurfa, Bursa gibi kentlerin gelişmelerinde dini etmenler de etkili olmuştur.</p>
<p><strong>Maden Kentleri:</strong> Gelişmesinde yer altı zenginliklerinin etkili olduğu kentlerdir. Batman, Soma, Zonguldak örnektir.</p>
<p><strong>Teknoloji Kentleri:</strong> Günümüz teknolojilerinin üretim merkezi olan bu kentlere teknokent de denilmektedir.</p>
<h3><a name="1"></a><span style="color: #000080">Kırsal Yerleşme</span></h3>
<p>İnsanların geçimlerini genellikle tarım, hayvancılık, ormancılık, balıkçılıktan sağladığı ve nüfus miktarı az olan yerleşme çeşididir. Bu tür yerleşmelerde az da olsa madencilik ve turizm faaliyetleri de yapılabilmektedir.</p>
<p><span style="text-decoration: underline"><strong>1. Büyüklüklerine Göre Kır Yerleşmeleri&nbsp;</strong></span></p>
<p><strong>– </strong>Büyüklüklerine göre köy ve köyaltı&nbsp; olarak 2’ye ayrılır.<br>
<strong>–&nbsp;</strong>Kır yerleşmelerinde hayat daha çok doğal koşulların etkisi altındadır.</p>
<p><strong>Köy:</strong> Cami, okul, yaylak, orman gibi ortak malları bulunan toplu ya da dağınık oturan insanların bağ, bahçe ve tarlaları ile birlikte oluşturdukları nüfusu genelde 2000’den az olan yerleşmelerdir.</p>
<p><strong>Köy Altı:</strong> İdari açıdan köye bağlı köyden daha küçük tek ev ve eklentilerinden oluşan toplu veya dağınık yerleşmelerdir.</p>
<p><strong>Mahalle:</strong> Ev sayısı 5 ile 30 arasında değişen yerleşme tipidir. Zamanla gelişerek köy yerleşmeleri haline gelirler. Batı Karadeniz, Akdeniz, Marmara ve Batı Anadolu’da yaygındır.</p>
<p><strong>Çiftlik:</strong> Geniş toprak mülkiyeti içindeki küçük yerleşme tipidir. Tarım ve hayvancılık yapılır. Trakya, Ege, Akdeniz ve İç Anadolu’da görülür.</p>
<p><strong>Mezra:</strong> Tarım ve hayvancılığın yapıldığı yerlerdir. Doğu ve Güneydoğu Anadolu bölgelerinde yaygındır.</p>
<p><strong>Divan:</strong> Samsun, Bolu, İstanbul hattında görülen mahalle tipindeki yerleşmelerdir. Tahıl tarım yaygındır.</p>
<p><strong>Yayla:</strong> En önemli ve en yaygın köy altı yerleşme tipidir. Yazların serin geçmesi, otların gür olması yaylacılığı artırmıştır. Turizm ya da hayvancılık amaçlı kullanılır. En yaygın olduğu yer Karadeniz Bölgesi’dir.</p>
<p><strong>Kom:</strong> Doğu Anadolu Bölgesi’nde hayvancılık yapılan yerlerdir. Yerleşmenin içinde hayvan barınakları ve çoban evleri bulunur.</p>
<p><strong>Oba:</strong> Akdeniz Bölgesi’nde yaylalarda görülen çadır yerleşmeleridir.</p>
<p><strong>Ağıl:</strong> Genellikle küçükbaş hayvancılık yapılan Güneydoğu Anadolu, İç Anadolu ve Doğu Anadolu’da etrafı ç,tler ve duvarlarla çevrili, üstü açık yerleşmelerdir.</p>
<p><strong>Dam:</strong> Ege Bölgesi, Göller Yöresi, Gökçeada ve Bozcaada’da yaygın olarak görülen ve daha çok hayvancılık yapılan, onun yanısıra da küçük çaplı tarımsal faaliyetlerin olduğu yerleşmelerdir.</p>
<p><span style="text-decoration: underline"><strong>Köy Altı Yerleşmelerinin Özellikleri</strong></span></p>
<p><strong>– </strong>Genel olarak tarım ve hayvancılığa dayanır. (Ormancılık da kısmen)<br>
<strong>– </strong>Genellikle dağınık yerleşme görülür. (Engebe etkeninden ötürü)<br>
<strong>– </strong>Akarsu ve göl gibi su kaynaklarının yakınına kurulur.<br>
<strong>– </strong>Nüfusları çok azdır.<br>
<strong>– </strong>Küçük ve az sayıda konutlardan oluşur.<br>
<strong>– </strong>Konutlara bitişik olarak ahır, ağıl, damlar bulunur.<br>
<strong>– </strong>Sosyal imkânlar kısıtlıdır. Kent merkezlerine de uzaktırlar.</p>
<p><span style="text-decoration: underline"><strong>2. Yerleşme Şekline (Dokularına ) Göre</strong></span></p>
<p><strong>Toplu Yerleşmeler:</strong> Evlerin birbirine yakın olarak kurulduğu yerleşmelere toplu yerleşme denir. Toplu yerleşmelerin ortaya çıkmasında su kaynaklarına yakın olma isteği başlıca nedenler arasındadır. Bunun dışında toprakların sınırlı olduğu yerlerde insanlar tarım arazisi üzerine değil, yakınındaki dağ yamaçlarına toplanırlar.</p>
<p><strong>Dağınık Yerleşmeler:</strong> Tek ev ve eklentilerden ibaret olan bu tip yerleşmeler, tarımsal toprakların sınırlı olduğu dağlık araziler ve eğimin fazla olduğu alanlarda yaygınlık gösterir. Ülkemizde Doğu Karadeniz bölümünde evler bazen tek bazen de yamaca serpilmiş hâlde dağınık olarak bulunur.</p>
<p><strong>Çizgisel Yerleşmeler: </strong>Bir akarsu veya yol boyunca görülen yerleşmelerdir. Kıyı boyu yerleşmeleri de çizgisel niteliktedir.</p>
<p><strong>Dairesel Yerleşmeler:</strong> Düz ovalık yerlerde görülen yerleşmelerdir. Bu yerleşmeler aynı zamanda toplu yerleşme tipidir.</p>
<p><strong>3. Kırsal Yerleşmelerdeki Ev Tipleri</strong></p>
<p>Kırsal yerleşmeler deki ev tiplerini ve bu evlerde kullanılan malzemeyi etkileyen faktörler şunlardır;</p>
<p><span class="fontstyle0"><strong>– </strong>İklim (Karadeniz de kerpiç malzemenin kullanılamaması gibi,<br>
</span><span class="fontstyle0"><strong>– </strong>Jeolojik yapı (Nevşehir’de arazinin volkanik olmasından dolayı volkan tüfünden ev yapılması, ya da Akdeniz’de karstik kayaçların kullanılması,<br>
</span><span class="fontstyle0"><strong>– </strong>Bitki örtüsü (Karadeniz’de ahşap evlerin yaygın olması),<br>
</span><span class="fontstyle0"><strong>– </strong>Gelenek ve Kültürel değerler,<br>
</span><span class="fontstyle0"><strong>– </strong>Ekonomik seviyedir.</span></p>
<p><strong>Kerpiç Evler:</strong> Kurak ya da yarı kurak bölgelerde karasal iklimin hakim olduğu yerlerde görülürler. Killi toprağın samanla karıştırılıp çamur haline getirilmesi ve güneşte kurutulması sonucunda elde edilir. İç Anadolu, Doğu Anadolu ve G. Doğu Anadolu bölgelerinde yaygındır.</p>
<p><strong>Ahşap Evler:</strong> Orman yönünden zengin, nemli iklim bölgelerinde görülür. En yaygın Karadeniz Bölgesinde görülür. Yağış miktarı fazla olduğu için çatıları diktir.</p>
<p><strong>Taş Evler:</strong> Özellikle volkanik ve karstik taşların bol olduğu yerlerde meskenlerde yapı malzemesi olarak kullanılır. Türkiye’de özellikle İç Anadolu bölgesinde Nevşehir ve çevresindeki volkanik arazilerde ve Akdeniz bölgesindeki karstik arazilerde taş meskenlere rastlanır.</p>
<p><strong>Tüf Evler:</strong> Volkanik arazilerin bulunduğu yerlerde yaygındır. Türkiye’deki en güzel örneği Nevşehir’de bulunan peri bacalarıdır.</p>
<p><strong>Betonharme Evler:</strong> Sanayileşen yerlerde yaygındır. Çünkü sanayileşen yerlerde tuğla, briket ve çimento fabrikaları fazladır.</p>
