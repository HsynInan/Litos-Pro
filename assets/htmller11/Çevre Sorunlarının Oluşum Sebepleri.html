</span></h1>
<p>Doğal ve beşerî nedenlerle çevrenin zarar görmesi, kirlenmesi ve doğal dengenin bozulmasına <strong>çevre sorunları</strong> denir.</p>
<p>Çevre sorunlarının ortaya çıkmasında en önemli unsur insandır. Özellikle sanayi devriminin tüm dünyada hızlı bir biçimde yayılması fosil yakıtların bilinçsizce kullanılması doğadaki kirlenmeyi artırıcı bir unsur olmuştur. Bu durumu sadece sanayileşme ile açıklamamız doğru olmaz aynı zamanda her geçen gün artan dünya nüfusu çevrenin kirlenmesine ve doğal kaynakların yok olmasına neden olmaktadır.</p>
<p><strong>Çevre sorunlarının nedenleri şunlardır:</strong> Nükleer kazalar, ozon tabakasının incelmesi, biyoçeşitlilikteki kayıplar, iklim değişikliği, ormanların yok olması; kentsel, tıbbi ve diğer kimyasal atıklar, havadaki toksik maddeler, çeşitli maden ve fabrika kazaları; deniz, göl, akarsu ve yer altı sularının kirliliği, toprak kirliliği, tehdit altındaki türlerin korunamaması; su, karbon, azot ve oksijen gibi madde döngülerindeki bozulmalar, çölleşme, içme suyu temindeki güçlükler, hızlı nüfus artışı, kentleşme hızının kentsel nüfus artışından düşük olması, kontrolsüz göç, meraların aşırı kullanılması, kaçak avlanma, gürültü kirliliği, sürdürülebilir kalkınma; turizm, tarım, maden ve sanayi politikalarının yetersizliği, enerji ihtiyacının giderilmesi ve üretim sırasında ortaya çıkan çeşitli sorunlar, toprak erozyonu, denizlerdeki petrol sızıntıları, toprağın aşırı ve yoğun kullanımı, sulak alanların kurutulması gibi faktörlerdir.</p>
