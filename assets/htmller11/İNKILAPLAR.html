
<p><span style="color: #000000;"><span style="font-family: Verdana;"><strong>İNKILAPLAR<br>
</strong></span><span style="font-family: Verdana;"><strong><br>
Atatürk İnkılâplarının Amaçları</strong></span> </span></p>
<p><span style="color: #000000;"><span style="font-family: Verdana;">1. Türkiye’yi muâsır medeniyet seviyesinin üzerine çıkartmak<span id="more-3994"></span></span></span></p>
<p><span style="color: #000000;"><span style="font-family: Verdana;">2. Modern Avrupa devletleri ile Türkiye’yi bütünleştirmek</span></span></p>
<p><span style="color: #000000;"><span style="font-family: Verdana;">3. Osmanlı Devleti’nden kalmış ve halkın ihtiyaçlarına cevap vermeyen müesseselerin yerine çağdaş müesseseler kurmak</span></span></p>
<p><span style="color: #000000;"><span style="font-family: Verdana;">4. Türkiye’de milli egemenlik ilkesini yerleştirmek</span></span></p>
<p><span style="color: #000000;"><span style="font-family: Verdana;">şeklinde sıralanabilir.</span></span></p>
<p><span style="color: #000000;"><span style="font-family: Verdana;"><strong>Saltanatın Kaldırılması (1 Kasım 1922)</strong></span></span></p>
<p><span style="color: #000000;"><span style="font-family: Verdana;">Saltanatın kaldırılmasıyla;</span></span></p>
<ul>
<li><span style="color: #000000;"><span style="font-family: Verdana;">TBMM, Abdülmecid Efendi’yi halife seçerek, halifeliğin devam ettirilmesini sağlamıştır.</span> </span></li>
<li><span style="color: #000000;"><span style="font-family: Verdana;">Milli egemenliğin gerçekleşmesi yolunda önemli bir adım atılmıştır.</span> </span></li>
<li><span style="color: #000000;"><span style="font-family: Verdana;">Saltanatın kaldırılmasıyla devletin lâikliği konusunda ilk aşama gerçekleştirilmiştir.</span> </span></li>
<li><span style="color: #000000;"><span style="font-family: Verdana;">İtilâf Devletleri’nin Lozan Konferansı’nda ikilik çıkarma planları sonuçsuz kalmıştır.</span> </span></li>
</ul>
<p><span style="color: #000000;"><span style="font-family: Verdana;"><strong>Cumhuriyetin İlânı</strong></span></span></p>
<p><span style="color: #000000;"><span style="font-family: Verdana;">29 Ekim 1923’te TBMM anayasa değişikliğini kabul ederek yeni Türk Devleti’nin bir Cumhuriyet olduğunu onayladı.</span></span></p>
<p><span style="color: #000000;"><span style="font-family: Verdana;"><strong>Cumhuriyetin İlân Edilmesinin Sonuçları</strong></span></span></p>
<ul>
<li><span style="color: #000000;"><span style="font-family: Verdana;">Yeni Türk Devleti’nin yönetim şeklinin Cumhuriyet olarak belirlenmesiyle 1921 Anayasası’nda esaslı değişiklikler yapılmıştır. Türkiye’nin hükümet şeklinin Cumhuriyet, dininin İslâm, resmi dilinin Türkçe olduğu şeklindeki madde Anayasaya konulmuştur.</span> </span></li>
<li><span style="color: #000000;"><span style="font-family: Verdana;">Cumhuriyetin ilanı ile devlet rejiminin adı belirlenmiş, bu konudaki tartışmalar sona erdirilmiştir.</span> </span></li>
<li><span style="color: #000000;"><span style="font-family: Verdana;">M. Kemal Paşa, Türkiye Cumhuriyeti’nin ilk Cumhurbaşkanı seçilmiştir. Cumhurbaşkanı, ilk Cumhuriyet hükümetini kurma görevini İsmet Paşa’ya vermiş, Fethi (Okyar) Bey de TBMM Başkanlığı’na seçilmiştir.</span> </span></li>
<li><span style="color: #000000;"><span style="font-family: Verdana;">Cumhurbaşkanı’nın seçilmesiyle devlet başkanlığı sorunu çözüme kavuşmuştur.</span> </span></li>
<li><span style="color: #000000;"><span style="font-family: Verdana;">Meclis hükümeti yerine kabine sistemi getirilerek, yürütme işlerinin gecikmemesi sağlanmıştır.</span> </span></li>
<li><span style="color: #000000;"><span style="font-family: Verdana;">Milli Mücadelenin başından beri amaçlanan ulusal egemenlik düşüncesi başarılı olmuş, çağdaşlaşma yolunda da önemli bir adım atılmıştır.</span> </span></li>
<li><span style="color: #000000;"><span style="font-family: Verdana;">Cumhurbaşkanı seçimini Meclisin yapacağı kesinleşmiştir.</span> </span></li>
</ul>
<p><span style="color: #000000;">&nbsp;</span></p>
<p><span style="color: #000000;"><span style="font-family: Verdana;"><strong>Halifeliğin Kaldırılması</strong></span></span></p>
<p><span style="color: #000000;"><span style="font-family: Verdana;"><strong>Halifeliğin Kaldırılmasının Nedenleri</strong></span></span></p>
<ul>
<li><span style="color: #000000;"><span style="font-family: Verdana;">Saltanatın kaldırılması ve Vahdettin’in ülkeyi terketmesinden sonra TBMM, Abdülmecit Efendi’yi halife seçti. Çünkü kamuoyu henüz halifeliğin kaldırılmasına hazır değildi. Halbuki, Cumhuriyetin ilânı ve devlet başkanının seçilmesi ile halifeliğin rolü kalmamıştı.</span> </span></li>
<li><span style="color: #000000;"><span style="font-family: Verdana;">Saltanatın kaldırılması ve Cumhuriyetin ilanından sonra eski rejim taraftarlarının sığınabilecekleri tek güç olarak halifelik kalmıştı.</span> </span></li>
<li><span style="color: #000000;"><span style="font-family: Verdana;">Bazı TBMM üyeleri, halifeyi milletin üzerinde görmeye başlamışlar, “TBMM Halifenin, Halife de TBMM’nindir.” şeklinde propagandalara girişmişlerdi.</span> </span></li>
<li><span style="color: #000000;">&nbsp;</span></li>
</ul>
<p>&nbsp;</p>
<ul>
<li><span style="font-family: Verdana; color: #000000;">Türkiye, çağdaşlaşma yolunda olduğuna ve laikliği amaçladığına göre halifeliğin böyle bir rejimde yeri yoktu. </span></li>
</ul>
<p><span style="font-family: Verdana; color: #000000;">Bütün bu sebeplerden dolayı 3 Mart 1924 günü alınan bir kararla halifelik kaldırıldı. Aynı gün;</span></p>
<ul>
<li><span style="color: #000000;"><span style="font-family: Verdana;">Şer’iye ve Evkâf Vekâleti kaldırıldı. Böylece lâik devlet yolunda önemli bir adım atıldı. Daha sonra yerine Diyanet İşleri Başkanlığı ve Vakıflar Genel Müdürlüğü kuruldu.</span> </span></li>
<li><span style="color: #000000;"><span style="font-family: Verdana;">Erkân-ı Harbiye-i Umumiye Vekâleti Kaldırıldı. Böylece Genelkurmay Başkanlığı’nın hükümet ve siyaset dışına çıkması sağlandı.</span> </span></li>
<li><span style="color: #000000;"><span style="font-family: Verdana;">Osmanlı Hanedanı’nın Türkiye Cumhuriyeti sınırları dışına çıkarılması kararlaştırıldı.</span> </span></li>
</ul>
<p><span style="color: #000000;"><span style="font-family: Verdana;"><strong>Halifeliğin Kaldırılmasının Sonuçları</strong></span></span></p>
<ul>
<li><span style="color: #000000;"><span style="font-family: Verdana;">Halifeliğin kaldırılması laikliğe geçişin en önemli aşaması olmuştur.</span> </span></li>
<li><span style="color: #000000;"><span style="font-family: Verdana;">Halifeliğin kaldırılması Türkiye’de inkılâp sürecini hızlandırmış ve inkılâplar için elverişli bir ortam hazırlamıştır.</span> </span></li>
<li><span style="color: #000000;"><span style="font-family: Verdana;">Türkiye’de ümmetçilik arayışları sona ermiştir.</span> </span></li>
</ul>
<p><span style="color: #000000;"><span style="font-family: Verdana;"><strong>Çok Partili Hayata Geçiş Denemeleri</strong></span></span></p>
<p><span style="color: #000000;"><span style="font-family: Verdana;"><strong>Müdafaa-i Hukuk Grubu ve Halk Fırkası’nın Kurulması (9 Ağustos 1923)</strong></span></span></p>
<p><span style="color: #000000;"><span style="font-family: Verdana;">TBMM 1 Nisan 1923’te tarihi görevini tamamlayarak seçimlerin yenilenmesini kararlaştırdı. M. Kemal Paşa da seçimlerden sonra Anadolu ve Rumeli Müdafaa-i Hukuk Cemiyeti’nin yerine Halk Fırkası’nı kurdu. Türkiye Cumhuriyeti’nin ilk siyasi partisi olan Halk Fırkası’nın başkanlığına M. Kemal Paşa seçildi. Bu arada yapılan seçimlerle, ikinci grup mensupları meclisten tamamen uzaklaştırılmış oldu.</span></span></p>
<p><span style="color: #000000;"><span style="font-family: Verdana;"><strong>Ordunun Siyasetten Ayrılması</strong></span></span></p>
<p><span style="color: #000000;"><span style="font-family: Verdana;">Mustafa Kemal Paşa, daha II. Meşrutiyet döneminde İttihat ve Terakki Partisi’nde gördüğü ordu ile işbirliğini tenkit etmişti. Bu tecrübelerin ışığında önce 3 Mart 1924’te o zamana kadar hükümette yer alan Genelkurmay Başkanlığı politika dışında bırakıldı. Ardından komutanların milletvekili olmalarının kaldırılmasıyla ordunun siyasetten ayrılması sağlandı. Ordunun siyasetten ayrılması ile meclisteki rekabetin iç çatışmaya dönüşmesi önlenmiştir.</span></span></p>
<p><span style="color: #000000;"><span style="font-family: Verdana;"><strong>Terakkiperver&nbsp;Cumhuriyet Fırkası</strong></span></span></p>
<p><span style="color: #000000;"><span style="font-family: Verdana;">Mustafa Kemal Paşa’da mecliste demokrasinin yerleşebilmesi için yeni bir partinin kurulmasını gerekli görüyordu. Cumhuriyet rejiminin yerleşebilmesi için başka partilerin varlığı ve hükümetteki partinin denetlenmesi gerekiyordu.</span></span></p>
<p><span style="color: #000000;"><span style="font-family: Verdana;">Muhalif milletvekilleri hazırlıklarını tamamladıktan sonra 17 Kasım 1924’de Terakkiperver Cumhuriyet Fırkası’nı kurdular. Partinin başkanlığına Kazım Karabekir getirildi.</span></span></p>
<p><span style="color: #000000;"><span style="font-family: Verdana;"><strong>Şeyh Sait İsyanı</strong></span></span></p>
<p><span style="color: #000000;"><span style="font-family: Verdana;"><strong>İsyanın Nedenleri</strong></span></span></p>
<ul>
<li><span style="color: #000000;"><span style="font-family: Verdana;">Yenilik hareketlerinin hızlanması</span> </span></li>
<li><span style="color: #000000;"><span style="font-family: Verdana;">İngiltere’nin kışkırtmaları</span> </span></li>
<li><span style="color: #000000;"><span style="font-family: Verdana;">Terakkiperver Cumhuriyet Fırkası’nın çalışmaları</span> </span></li>
<li><span style="color: #000000;"><span style="font-family: Verdana;">Hilafet ve Saltanatı geri getirme düşünceleri</span> </span></li>
</ul>
<p><span style="color: #000000;"><span style="font-family: Verdana;">Şeyh Sait Ayaklanması 13 Şubat 1925’te Diyarbakır’da başladı. İsyancıların amacı Türkiye Cumhuriyeti’ni yıkmak ve Osmanlı devlet düzenini geri getirmekti. İsyan kısa sürede Erzurum, Elazığ, Muş, Bitlis gibi doğu illerinde yayıldı. Ali Fethi Okyar Hükümeti isyanın bastırılmasında başarılı olamayınca istifa etti. Yeni hükümeti kuran İsmet Paşa aldığı askeri ve siyasi önlemlerle isyanı bastırdı. </span></span></p>
<p><span style="color: #000000;"><span style="font-family: Verdana;"><strong>Şeyh Sait Ayaklanması’nın Sonuçları</strong></span></span></p>
<ul>
<li><span style="color: #000000;"><span style="font-family: Verdana;">Doğu Anadolu Bölgesi’nde bozulan huzuru sağlamak amacı ile Takrir-i Sükun Kanunu çıkartıldı (4 Mart 1925). Bu kanun 1929 yılına kadar yürürlükte kalmıştır.</span> </span></li>
<li><span style="color: #000000;"><span style="font-family: Verdana;">Türkiye Cumhuriyeti yıprandığı için İngiltere Musul sorununun kendi lehine çözülmesinde büyük avantaj sağlamıştır.</span> </span></li>
<li><span style="color: #000000;"><span style="font-family: Verdana;">Türkiye Cumhuriyeti’ni yıkmaya yönelik ilk isyan bastırılmıştır.</span> </span></li>
<li><span style="color: #000000;"><span style="font-family: Verdana;">Terakkiperver Cumhuriyet Fırkası isyanda rolü olduğu gerekçesi ile kapatılmıştır (5 Haziran 1925).</span> </span></li>
<li><span style="color: #000000;"><span style="font-family: Verdana;">Türkiye’de çok partili hayata geçiş için yapılan ilk deneme başarısızlıkla sonuçlanmıştır.</span> </span></li>
<li><span style="color: #000000;"><span style="font-family: Verdana;">Şeyh Sait isyanı, Türkiye’de çok partili hayata geçiş için ortamın uygun olmadığını ve henüz demokrasinin tam anlamıyla uygulanamayacağını göstermiştir.</span> </span></li>
</ul>
<p><span style="color: #000000;"><span style="font-family: Verdana;"><strong>Serbest Cumhuriyet Fırkası ve Menemen Olayı</strong></span></span></p>
<p><span style="color: #000000;"><span style="font-family: Verdana;">Mustafa Kemal Paşa’nın onayıyla kurulan Serbest Cumhuriyet Partisi’ni kurdular (12 Ağustos 1930). Bir süre sonra teşkilâtlar oluşturmaya başladı. İşte bu esnada inkılâplara karşı olanlar partiye girmeye başladılar. Bir süre sonra inkılâplar, hükümet ve lâiklik aleyhine gösteriler ortaya çıktı. Fethi Bey’in kontrolünden çıkan olaylar, kendisini Mustafa Kemal Paşa ile karşı karşıya getirdi. 18 Aralık 1930’da Serbest Cumhuriyet Fırkası kendi kendini feshetti. Böylece ülkemizde Cumhuriyetin ilânından sonraki çok partili hayata geçişteki ikinci deneme de başarılı olamadı. Bundan sonra Atatürk döneminde bir daha girişimde bulunulmadı. Ülkemizde çok partili hayat ancak 1946’da başlayabilmiştir.</span></span></p>
<p><span style="color: #000000;"><span style="font-family: Verdana;">Serbest Cumhuriyet Fırkası’nın kendi kendini feshetmesinden sonra Menemen Olayı meydana geldi. Derviş Mehmet ve adamları 23 Aralık 1930’da Menemen kasabasında isyan ettiler. İsyanı bastırmaya gelen Asteğmen Kubilay öldürüldü. Menemen Olayı süratle bastırıldı. Bu olay, Serbest Fırka’nın kapatılmasının ne kadar yerinde bir davranış olduğunu göstermiştir.</span></span></p>
<p><span style="color: #000000;"><span style="font-family: Verdana;"><strong>Hukuk Alanındaki İnkılâplar</strong></span></span></p>
<p><span style="color: #000000;"><span style="font-family: Verdana;"><strong>Hukuk İnkılâbının Nedenleri</strong></span></span></p>
<ul>
<li><span style="color: #000000;"><span style="font-family: Verdana;">Milliyet, din, mezhep ve tarikat farklılıklarından dolayı ülkede hukuk birliğinin sağlanamaması</span> </span></li>
<li><span style="color: #000000;"><span style="font-family: Verdana;">Halkın evlenme, boşanma ve miras gibi konularda kendi dini kurallarını uygulaması</span> </span></li>
<li><span style="color: #000000;"><span style="font-family: Verdana;">Ceza hukukunun şahısların güvenliğini sağlamada yetersiz kalması ve modern ceza hukukuna uymaması</span> </span></li>
<li><span style="color: #000000;"><span style="font-family: Verdana;">Mahkemede tek yargıçın (kadı) bulunması</span> </span></li>
<li><span style="color: #000000;"><span style="font-family: Verdana;">Kadın haklarıyla ilgili kanunların yetersiz kalması</span> </span></li>
<li><span style="color: #000000;"><span style="font-family: Verdana;">İktisadi ve ticari hayatı düzenleyen kuralların yetersiz kalması</span> </span></li>
<li><span style="color: #000000;"><span style="font-family: Verdana;">Müslüman olmayan azınlıkların kişisel hukuk ve aile hukukuna ait sorunları kendi dini kurallarına göre çözmeleri</span> </span></li>
<li><span style="color: #000000;"><span style="font-family: Verdana;">Eski hukuk sisteminin çağın gelişmeleri karşısında yetersiz kalması</span> </span></li>
<li><span style="color: #000000;"><span style="font-family: Verdana;">Türkiye Cumhuriyeti’nin Batı medeniyetine katılmayı hedeflemesi</span> </span></li>
<li><span style="color: #000000;"><span style="font-family: Verdana;">Devletin lâik bir karakter kazanmasının gerekliliği</span> </span></li>
</ul>
<p><span style="color: #000000;"><span style="font-family: Verdana;"><strong>Medeni Kanun’un Kabulü</strong></span></span></p>
<p><span style="color: #000000;"><span style="font-family: Verdana;">TBMM, 17 Şubat 1926’da yeni Medeni Kanunu kabul etti. Bu kanun 6 Ekim 1926’da yürürlüğe girdi.</span></span></p>
<p><span style="color: #000000;"><span style="font-family: Verdana;"><strong>Medeni Kanun’un Kabulünün Sonuçları</strong></span></span></p>
<ul>
<li><span style="color: #000000;"><span style="font-family: Verdana;">Kadınlarla erkekler arasında toplumsal ve ekonomik alanda tam bir eşitlik sağlanmıştır. Kadınlara istediği mesleğe girme hakkı tanınmıştır. </span></span></li>
<li><span style="color: #000000;"><span style="font-family: Verdana;">Evlilik, devlet kontrolü altına alınarak resmi nikâh zorunluluğu kabul edilmiştir.</span> </span></li>
<li><span style="color: #000000;"><span style="font-family: Verdana;">Çok kadınla evlenme yerine tek kadınla evlilik kararlaştırılmış, Medeni Kanun ile modern Türk ailesi kurulmuştur.</span> </span></li>
<li><span style="color: #000000;"><span style="font-family: Verdana;">Mirasta kız ve erkek çocuklar arasında eşitlik sağlanmıştır.</span> </span></li>
<li><span style="color: #000000;"><span style="font-family: Verdana;">Boşanmada serbestlik kaldırılarak belli şartlara bağlanmıştır.</span> </span></li>
<li><span style="color: #000000;"><span style="font-family: Verdana;">Toplumsal hayat çağdaş gelişmelere göre düzenlenmiştir.</span> </span></li>
<li><span style="color: #000000;"><span style="font-family: Verdana;">Kabul edilen kanunlar, Türkiye Cumhuriyeti’nin bütün vatandaşlarına uygulanır hale getirilmiştir. Böylece hukuk bakımından vatandaşlar arasında din ve mezhep farkı gözetilmemiştir.</span> </span></li>
<li><span style="color: #000000;"><span style="font-family: Verdana;">Türkiye’deki Müslüman olmayan topluluklar, Lozan Antlaşması’nın kendilerine tanıdıkları haktan vazgeçtiklerini ve Türk Medeni Kanunu’na uymak istediklerini bildirdiler. Hükümetçe de bu isteğin kabulüyle Avrupa devletlerinin müdahaleleri ortadan kalkmıştır. Patrikhane ve konsoloslukların mahkeme kurma yetkileri de sona ermiştir.</span> </span></li>
<li><span style="color: #000000;"><span style="font-family: Verdana;">Hukuk birliği sağlanmıştır.</span> </span></li>
</ul>
<p><span style="color: #000000;"><span style="font-family: Verdana;"><strong>Türk Kadınlarına Siyasal Hakların Verilmesi</strong></span></span></p>
<p><span style="color: #000000;"><span style="font-family: Verdana;">1930 yılında kabul edilen Belediye Kanunu ile kadınların belediye seçimlerine katılmaları sağlandı. 5 Aralık 1934’te kadınlara milletvekili seçme ve seçilme hakkı tanındı. Böylece Türk kadını hukuk alanında tam olarak erkeklerle eşit oldu. Avrupa devletlerinden çoğu, kadınlara bu imkânları sağlayamadan, Türk İnkılâbı’nın kadınlara siyasal haklar vermesi Atatürk’ün kadınlara verdiği değeri göstermektedir.</span></span></p>
<p><span style="color: #000000;"><span style="font-family: Verdana;"><strong>Eğitim Alanındaki İnkılâplar</strong></span></span></p>
<p><span style="color: #000000;"><span style="font-family: Verdana;"><strong>Tevhid-i Tedrisat Kanunu (3 Mart 1924)</strong></span></span></p>
<p><span style="color: #000000;"><span style="font-family: Verdana;"><strong>Tevhid-i Tedrisat Kanunu’yla;</strong></span></span></p>
<ul>
<li><span style="color: #000000;"><span style="font-family: Verdana;">Bütün eğitim kurumları Milli Eğitim Bakanlığı’na bağlanmıştır.</span> </span></li>
<li><span style="color: #000000;"><span style="font-family: Verdana;">Azınlık ve yabancı okulların dini ve siyasi amaçlarla öğretim yapmaları önlenmiştir.</span> </span></li>
<li><span style="color: #000000;"><span style="font-family: Verdana;">Yabancı okulların ders programlarına Türkçe kültür dersleri konmuş ve bu derslerin Türk öğretmenler tarafından okutulması sağlanmıştır.</span> </span></li>
<li><span style="color: #000000;"><span style="font-family: Verdana;">Devlet eğitimin her çeşidiyle uğraşmaya başlamış, Milli Eğitim Bakanlığı bütün eğitim ve öğretim işlerinin tek sorumlusu haline gelmiştir.</span> </span></li>
<li><span style="color: #000000;"><span style="font-family: Verdana;">Medreseler kapanmıştır.</span> </span></li>
<li><span style="color: #000000;"><span style="font-family: Verdana;">Eğitimin lâikleşmesi alanında önemli bir adım atılmıştır.</span> </span></li>
</ul>
<p><span style="color: #000000;"><span style="font-family: Verdana;"><strong>Lâtin Harflerinin Kabulü (1 Kasım 1928)</strong></span></span></p>
<p><span style="color: #000000;"><span style="font-family: Verdana;">Meclis, 1 Kasım 1928’de yeni harflere dair çıkardığı kanunla Arap harfleri yerine Lâtin alfabesini kabul etmiştir. Lâtin harflerinin kabulüyle;</span></span></p>
<p><span style="color: #000000;"><span style="font-family: Verdana;">Batı dünyası ile yakınlaşma yolunda önemli bir adım atılmıştır.</span></span></p>
<p><span style="color: #000000;"><span style="font-family: Verdana;">Çağdaşlaşmada önemli bir engel oluşturan yazı meselesi çözümlenmiştir.</span></span></p>
<p><span style="color: #000000;"><span style="font-family: Verdana;">Okuma-yazma oranı sürekli artarken, basılan kitap sayısında da büyük bir artış meydana gelmiştir.</span></span></p>
<p><span style="color: #000000;"><span style="font-family: Verdana;"><strong>Yeni Tarih Anlayışı</strong></span></span></p>
<p><span style="color: #000000;"><span style="font-family: Verdana;">Atatürk, Türk tarihinin sadece İslâm ve Osmanlı tarihleriyle sınırlı olmasını kabul etmiyordu. Bu nedenle tarih konusunda araştırmalar yapmak üzere Türk Tarih Kurumu’nu kurdu (15 Nisan 1931). Türk Tarih Kurumu’nun kurulmasıyla milli tarih anlayışı yolunda önemli bir gelişme kaydedildi.</span></span></p>
<p><span style="color: #000000;"><span style="font-family: Verdana;"><strong>Türk Dilinin Geliştirilmesi</strong></span></span></p>
<p><span style="color: #000000;"><span style="font-family: Verdana;">Atatürk, dil çalışmalarının planlı bir şekilde yapılmasını sağlamak amacıyla Türk Dil Kurumu’nu kurdu (12 Temmuz 1932).</span></span></p>
<p><span style="color: #000000;"><span style="font-family: Verdana;">Dil inkılâbıyla ;</span></span></p>
<ul>
<li><span style="color: #000000;"><span style="font-family: Verdana;">Türkçeyi, Osmanlıların halk tarafından benimsenmemiş kelime ve kurallarından arındırmak</span> </span></li>
<li><span style="color: #000000;"><span style="font-family: Verdana;">Yabancı kelimeler yerine halk arasında kullanılan ya da yazılı kaynaklarda yer alan yeni kelimeler türetmek</span> </span></li>
<li><span style="color: #000000;"><span style="font-family: Verdana;">Türkçenin zenginliğini ortaya koymak</span> </span></li>
<li><span style="color: #000000;"><span style="font-family: Verdana;">Türkçenin bilim dili konusunda da gelişmesini sağlamak</span> </span></li>
</ul>
<p><span style="color: #000000;"><span style="font-family: Verdana;">amaçlanmıştır.</span></span></p>
<table width="100%" border="9">
<tbody>
<tr>
<td width="100%"><span style="color: #000000;"><span style="font-family: verdana;"><strong>Türk Tarih Kurumu ve Türk Dil Kurumu’nun kurulması milliyetcilik ilkesi doğrultusunda yapılmıştır.</strong></span></span></td>
</tr>
</tbody>
</table>
<p><span style="color: #000000;"><span style="font-family: Verdana;"><strong>Toplumsal Hayatın Düzenlenmesi</strong></span></span></p>
<p><span style="color: #000000;"><span style="font-family: Verdana;"><strong>Tekke, Zaviye ve Türbelerin Kapatılması</strong></span></span></p>
<p><span style="color: #000000;"><span style="font-family: Verdana;"><strong>(30 Kasım 1925)</strong></span></span></p>
<p><span style="color: #000000;"><span style="font-family: Verdana;">30 Kasım 1925 tarihinde çıkarılan bir kanunla tekke, zaviye ve türbeler kapatılmıştır. Böylece Türk toplumunun çağdaşlaşması ve lâikleşmesi yolunda önemli bir adım atılmıştır. Yine aynı kanunla “şeyhlik, dervişlik, dedelik, seyyitlik, çelebilik, türbedarlık” gibi ünvanlar kaldırılmıştır.</span></span></p>
<p><span style="color: #000000;"><span style="font-family: Verdana;"><strong>Kılık – Kıyafetin Düzenlenmesi</strong></span></span></p>
<p><span style="color: #000000;"><span style="font-family: Verdana;">25 Kasım 1925 tarihinde şapka Kanunu çıkarılmıştır. Bu kanunla Türk erkeklerinin başlık olarak şapka giymesi kararlaştırılmıştır. 1934 yılında çıkarılan bir kanunla da hangi din ve mezhebe mensup olursa olsun din adamlarının mabetler ve ayinler haricinde dini kıyafetle dolaşmaları yasaklandı. Sadece Diyanet İşleri Başkanı, Rum ve Ermeni Patrikleri, Hahambaşı her zaman dini kıyafet giyebileceklerdi.</span></span></p>
<table width="100%" border="9">
<tbody>
<tr>
<td width="100%"><span style="color: #000000;"><span style="font-family: verdana;">Kılık-Kıyafet düzenlenmesi çalışmaları çağdaşlaşma ile işgilidir.</span></span></td>
</tr>
</tbody>
</table>
<p><span style="color: #000000;"><span style="font-family: Verdana;"><strong>Ölçüler ve Takvimde Değişiklik</strong></span></span></p>
<p><span style="color: #000000;"><span style="font-family: Verdana;">Batılı devletlerle olan münasebetlerini geliştirmesi için takvim ve ölçülerin de düzenlenmesi gerekiyordu. 26 Aralık 1925 tarihinde çıkarılan bir kanunla çağdaş dünyanın kullandığı Milâdi Takvim kabul edildi. 1 Ocak 1926’dan itibaren de uygulandı. Yine aynı tarihte uluslararası saat kabul edilerek gün, gece yarısından başlatıldı ve yirmidört tane saat birimine ayrıldı.</span></span></p>
<p><span style="color: #000000;"><span style="font-family: Verdana;">Osmanlı ülkesinde uzunluk ve ağırlık ölçüleri de geleneklere göre düzenlenmişti. Okka, arşın, endaze, kile vb. yörelere göre değişen ölçülerin kullanılması ekonomik hayatta bazı karışıklıklara neden oluyordu. 1931 yılında kabul edilen bir kanunla metre ve kilo sistemi getirilerek ticaret ve ekonomi alanlarında işlemler kolaylaştırıldı. Yurdun her tarafında düzenli bir ölçü sistemi kuruldu.</span></span></p>
<p><span style="color: #000000;"><span style="font-family: Verdana;">Batılı ülkeler pazar günü tatil yapmaktaydı. Türkiye’nin bu ülkelerle ekonomik ilişkileri gelişmekte olduğundan hafta tatilinin yeniden düzenlenmesi gerekiyordu. 1935 yılında alınan bir kararla pazar günü hafta tatili olarak benimsendi.</span></span></p>
<p><span style="color: #000000;"><strong><span style="font-family: Verdana;">Soyadı Kanunu’nun Kabulü</span></strong> <strong><span style="font-family: Verdana;">(21 Haziran 1934)</span></strong></span></p>
<p><span style="color: #000000;"><span style="font-family: Verdana;">Kişilerin toplumsal hayatta kolaylıkla tanınmaları amacıyla 21 Haziran 1934’te Soyadı Kanunu kabul edildi. Bu kanuna göre her aile bir soyadı alacak, soyadları Türkçe olacak, rütbe, memurluk, yabancı ırk, millet adları ile ahlâka aykırı ve gülünç kelimeler soyadı olarak kullanılamayacaktı. Soyadı Kanunu’nun kabulünden sonra TBMM Türk milleti adına, M. Kemal’e Atatürk soyadını vermiştir.</span></span></p>
<p><span style="color: #000000;"><span style="font-family: Verdana;">1934 yılında çıkarılan diğer bir kanunla “ağa, hacı, hoca, hafız, hocaefendi, bey, paşa, hanım, hanımefendi” gibi eski toplum zümrelerini belirten ünvanlar kaldırıldı. Aynı kanunla, eski Osmanlı idarecilerinin verdiği tüm nişan ve rütbeleri taşımak yasaklandı.</span></span></p>
<p><span style="color: #000000;"><span style="font-family: Verdana;"><strong>Ekonomi Alanındaki Gelişmeler</strong></span></span></p>
<p><span style="color: #000000;"><span style="font-family: Verdana;"><strong>İzmir İktisat Kongresi (18 Şubat – 4 Mart 1923)</strong></span></span></p>
<p><span style="color: #000000;"><span style="font-family: Verdana;">İzmir İktisat Kongresi’nde;</span></span></p>
<p><span style="color: #000000;"><span style="font-family: Verdana;">1. Hammaddesi yurt içinde yetişen veya yetiştirilebilen sanayi dallarının kurulması</span></span></p>
<p><span style="color: #000000;"><span style="font-family: Verdana;">2. Küçük imalattan süratle fabrikaya geçilmesi</span></span></p>
<p><span style="color: #000000;"><span style="font-family: Verdana;">3. Özel sektörce yapılamayan teşebbüslerin devletçe gerçekleştirilmesi</span></span></p>
<p><span style="color: #000000;"><span style="font-family: Verdana;">4. Özel teşebbüse kredi sağlayacak bir devlet bankası kurulması</span></span></p>
<p><span style="color: #000000;"><span style="font-family: Verdana;">5. İşçilerin durumunun düzeltilmesi gibi kararlar alınmıştır.</span></span></p>
<p><span style="color: #000000;">&nbsp;</span></p>
<p><span style="color: #000000;"><span style="font-family: Verdana;"><strong>Milli Ekonominin Kurulması</strong></span></span></p>
<p><span style="color: #000000;"><span style="font-family: Verdana;"><strong>Tarım</strong></span></span></p>
<p><span style="color: #000000;"><span style="font-family: Verdana;">Osmanlı İmparatorluğu döneminde köylü, ağır vergiler altında eziliyordu. Özellikle âşâr vergisi köylüler için büyük yük haline gelmişti. Âşâr vergisi genel bütçe gelirinin % 40’ını oluşturuyordu. Yeni Türk Devleti böyle bir gelirden vazgeçti. 17 Şubat 1925’te çıkarılan bir kanunla âşâr vergisi kaldırılarak yerine arazi vergisi konuldu. Böylece köylünün rahatlaması sağlanmıştır.<br>
Köylüye yardım etmek amacı ile tohum ıslah istasyonları, numune çiftlikleri kuruldu. Traktör kullanılması teşvik edilerek ucuz alet ve makina dağıtıldı. Tarım Kredi Kooperatifleri kuruldu. Yüksek Ziraat Enstitüleri açılarak tarımla ilgili bilimsel araştırmalar yapılmasına imkân hazırlandı. Tarım faaliyetlerini geliştirmek ve çiftçilere kredi kolaylığı sağlamak amacıyla Ziraat Bankası geliştirilerek kredi imkanları artırıldı.</span></span></p>
<p><span style="color: #000000;"><span style="font-family: Verdana;"><strong>Sanayi</strong></span></span></p>
<p><span style="color: #000000;"><span style="font-family: Verdana;">Kurtuluş Savaşı’nın sonunda İstanbul, İzmir ve Adana’da birkaç dokuma fabrikası ile İstanbul’da bir askeri fabrika ülkenin sanayi gücünü meydana getiriyordu. Halbuki, kalkınmak için sanayileşmenin gerçekleşmesi gerekiyordu.</span></span></p>
<p><span style="color: #000000;"><span style="font-family: Verdana;">Sanayi kuruluşlarını teşvik amacıyla 28 Mayıs 1927 tarihinde “Teşvik-i Sanayi Kanunu” çıkarıldı. Bu kanunla özel teşebbüse yatırım yapmada pek çok kolaylıklar sağlanmıştır. 1929 yılından itibaren gümrük tarifelerinin yükseltilmesi de, memleketimizdeki sanayii dış rekabette korumayı amaçlamıştır.</span></span></p>
<p><span style="color: #000000;"><span style="font-family: Verdana;">Yeni devletin kuruluşundan 1933’e kadar geçen dönemde sanayileşme istenilen seviyede gerçekleşmemiştir. Bu durumda;</span></span></p>
<ul>
<li><span style="color: #000000;"><span style="font-family: Verdana;">Gelir seviyesinin çok düşük olması</span> </span></li>
<li><span style="color: #000000;"><span style="font-family: Verdana;">Özel sektörün yetersiz olması</span> </span></li>
<li><span style="color: #000000;"><span style="font-family: Verdana;">Teknik bilgi yetersizliği</span> </span></li>
<li><span style="color: #000000;"><span style="font-family: Verdana;">1929’a kadar sanayinin dışa karşı himaye edilememesi</span> </span></li>
<li><span style="color: #000000;"><span style="font-family: Verdana;">Özel sektörün Teşvik-i Sanayi Kanunu’na rağmen yapabildiği yatırımların miktar ve çeşit itibariyle yeterli olmaması</span> </span></li>
</ul>
<p><span style="color: #000000;"><span style="font-family: Verdana;">1929 dünya ekonomik bunalımının olumsuz etkileri gibi nedenler önemli rol oynamıştır.</span></span></p>
<p><span style="color: #000000;"><span style="font-family: Verdana;">Ülkemizde 1934 yılında ilk defa planlı ekonomiye geçildi. 1934 – 1939 yılları arasında “Birinci Beş Yıllık Plan” uygulandı. Hazırlanan bu plana göre, özel sektörün gerçekleştiremeyeceği yatırımlar devlet eliyle yapılmaya başlandı. Plân doğrultusunda dokuma, demir, kâğıt, cam ve kimya alanlarında 1937’ye kadar onaltı fabrika kuruldu. Fabrikaların işletmeye açılmasıyla dışarıdan alınan mallar yüzde elli oranında azaldı. “İkinci Beş Yıllık Plân” ise İkinci Dünya Savaşı’ndan dolayı uygulanamadı. Fakat, 1945 yılına kadar süren savaş esnasında Türkiye, dışarıya muhtaç olmadan kendi ihtiyaçlarını karşılayabilmiştir. Sümerbank’ın açılmasıyla elde edilen başarı, yeni kuruluşların açılmasını teşvik etmiş ve maden işleri ile uğraşacak Etibank ve Maden Tetkik Arama Enstitüsü kurulmuştur (1935). Böylece sanayide devletçilik ilkesi iyice yerleşmiştir.</span></span></p>
<p><span style="color: #000000;"><span style="font-family: Verdana;">Yeni dönem, sanayi alanındaki hizmetlerin doğrudan devlet tarafından gerçekleştirildiği Devletçilik politikasının uygulandığı bir dönem olmuştur.</span></span></p>
<table width="100%" border="0" cellspacing="0" cellpadding="0">
<tbody>
