<div class="thecontent">
<h1 style="text-align: center;"><strong>6. 1. II. DÜNYA SAVAŞI SONRASI TÜRKİYE</strong></h1>
<h2><strong>6. 1. 1. Siyasi Hayat</strong></h2>
<p>– Cumhuriyet‟in ilk yıllarında çok partili siyasi hayata geçiş denemeleri yapıldı. Fakat bu denemeler başarılı olamadı.<br>
– Serbest Cumhuriyet Fırkası‟nın kapanmasından sonra çok partili siyasi hayata geçiş denemelerine ara verildi.<br>
– 1946‟ya kadar meclisteki tek parti olan Cumhuriyet Halk Partisi (CHP), 1950‟ye kadar iktidarını sürdürdü.<br>
– II. Dünya Savaşı‟nı demokrasiyle yönetilen ABD, İngiltere ve Fransa‟nın başını çektiği ülkeler kazandı.<br>
– Türkiye‟nin de bu blok içerisinde yer almak istemesi ve demokrasiye verdiği önem, çok partili sisteme geçişi<br>
hızlandırdı.<br>
– Birleşmiş Milletler Teşkilatının kuruluşu için 1945‟te San Francisco‟da (San Fransisko) toplanan konferansa katılan<br>
Türk heyeti, tek partili yönetime son verilmesi ve CHP dışında da siyasi partilerin kurulması gerektiğinin açıklamasını yaptı.<br>
– Çok partili siyasi sisteme geçişi sağlayan süreç <strong>Dörtlü Takrir (önerge)</strong> ile başladı.<br>
– <strong>Celal Bayar, Adnan Menderes, Fuad Köprülü ve Refik Koraltan</strong> tarafından imzalanan önerge, 7 Haziran 1945‟te meclis başkanlığına verildi.<br>
– Önerge, reddedildi (12 Haziran 1945).<br>
– 18 Temmuz 1945‟te iş adamı Nuri Demirağ öncülüğünde Millî Kalkınma Partisi (MKP) kuruldu.<br>
– II. Dünya Savaşı‟ndan sonra kurulmuş olan ilk muhalefet partisi MKP„dir.<br>
– 7 Ocak 1946‟da Demokrat Parti (DP) Celal Bayar, Adnan Menderes, Fuad Köprülü ve Refik Koraltan tarafından<br>
CHP‟den ayrılanlar tarafından kuruldu.</p>
<h2 style="text-align: center;"><strong>Çok Partili Siyasal Hayata Geçiş</strong></h2>
<p>– Demokrat Partinin kurulmasıyla Türkiye‟de çok partili siyasal hayat tekrar başladı.<br>
– Celal Bayar, Adnan Menderes, Fuad Köprülü ve Refik Koraltan tarafından kurulan DP‟nin genel başkanlığına Celal<br>
Bayar getirildi.<br>
– Demokrat Parti‟nin parti programı, CHP‟den farklı olarak, “siyasette demokrasi” ile “ekonomik hayatta liberalizm”<br>
ilkelerine dayandırıldı.<br>
– 5 Haziran 1946‟da Seçim Yasası Tasarısı, TBMM‟de oy çoğunluğu ile kabul edilerek, “açık oy, gizli sayım”<br>
yöntemiyle yapılma kararı alındı.<br>
– DP bu karara muhalefet etti.<br>
– Milletvekili seçimlerinin ardından Demokrat Parti büyük bir çoğunlukla iktidara geldi.<br>
– 22 Mayıs 1950‟de toplanan Türkiye Büyük Millet Meclisi, DP genel başkanı Celal Bayar‟ı cumhurbaşkanı olarak<br>
seçti. Refik Koraltan da TBMM başkanı seçildi.<br>
– Celal Bayar‟ın ardından DP genel başkanlığına ise Adnan Menderes getirildi.<br>
– 1950 seçimlerinde Demokrat Parti‟nin iktidara gelişiyle yeni bir siyasi dönem başladı.</p>
<h2 style="text-align: center;"><strong>6. 1. 2. Ekonomik Hayat</strong></h2>
<p>– Cumhuriyetin ilk yıllarından itibaren tarımsal alanı kalkındırmaya yönelik çalışmalara büyük önem verildi.<br>
– II. Dünya Savaşı sona erince çiftçiyi topraklandırma konusunda çalışmalar başladı.<br>
– 1945‟te Çiftçiyi Topraklandırma Kanunu kabul edildi.<br>
– Bu yasayla arazisi olmayan çiftçiyi toprak sahibi yapmak ve tarıma açılan toprakların işlenip üretimin artırılması<br>
amaçlandı.<br>
– DP‟nin liberalizmi savunması, CHP‟nin devletçi ekonomi politikasında değişikliğe gitmesine yol açtı.<br>
– Recep Peker Hükûmeti döneminde devalüasyona gidildi.<br>
– 7 Eylül 1946‟da Türk Lirası‟nın değeri ABD doları karşısında %50 oranında düşürüldü.<br>
– 1 ABD doları 280 kuruş oldu. Böylece devletçi ekonomiden liberal ekonomiye doğru ilk adım atıldı.<br>
– Bu devalüasyonla ithalat artırılmaya ve yerli ürünlerin ihracatı kolaylaştırılmaya çalışıldı.</p>
<h2 style="text-align: center;">6. 1. 3. Sosyal ve Kültürel Hayat</h2>
<p>– İkinci Dünya Savaşı sonrası modern baskı ve gazetecilik yöntemlerinin gelişmesi, özgürlüklerin artması basının<br>
içerik ve sayısal açısından hızla gelişmesine yol açmıştır.<br>
– Toplumun siyasete katılımı hızlanmıştır.<br>
– 1945-1950 yılları arasında Türkiye‟de yayımlanan dergi sayısının neredeyse iki katına çıkmıştır.<br>
– Bu dönemin edebiyat dergilerinden başlıcaları; Hisar, Varlık, Mavi, Yeditepe, Pazar Postası, Markopaşa ve Büyük<br>
Doğu‟dur.<br>
– Edebiyatta Orhan Veli, Melih Cevdet Anday ve Oktay Rifat‟ın oluşturduğu Garip Akımı ön plana çıktı<br>
– Bu akıma bağlı şairler, şiirde her türlü kurala ve kalıplara karşı çıkıp günlük konuşma diliyle beraber sokaktaki<br>
insanı şiire soktular.<br>
– Roman türünde Anadolu ve Anadolu insanın hayatını, toplumcu, gerçekçi bir çizgide ele alıp işleyen birçok eser<br>
yazıldı.<br>
– 10 Haziran 1949‟da, Devlet Tiyatrolarının Kuruluşu Hakkında Kanun‟un çıkarılmasıyla kültürel hayatta önemli bir<br>
adım atıldı.<br>
– Devlet Tiyatrosu ve Operası Genel Müdürlüğüne Muhsin Ertuğrul getirildi.<br>
– Devlet Tiyatrolarında yabancı ve yerli sanatçıların eserleri sergilendi.</p>
<h1 style="text-align: center;">6. 2. İKİ KUTUPLU DÜNYA VE TÜRKİYE</h1>
<p>– II. Dünya Savaşı‟ndan sonra ABD‟nin başını çektiği Batı Bloku ülkeleri ile SSCB‟nin önderliğindeki Doğu Bloku<br>
ülkeleri arasında ekonomik, askerî, ideolojik, siyasi ve kültürel alanlarda büyük çekişmeler yaşanmaya başladı.<br>
– 1960‟lara kadar devam eden bu süreç aynı zamanda Soğuk Savaş Dönemi olarak da adlandırılmaktadır.<br>
– II. Dünya Savaşı‟ndan sonra Doğu Bloku ile Batı Bloku arasındaki silahların kullanılmadığı çatışma 1991‟de<br>
SSCB‟nin dağılmasına kadar devam etti.</p>
<h2 style="text-align: center;">6. 2. 1. Doğu Bloku</h2>
<p>– II. Dünya Savaşı‟ndan sonra ortaya çıkan iki süper güçten biri Sovyet Sosyalist Cumhuriyetler Birliği‟ydi (SSCB).<br>
– SSCB‟nin bu kadar güçlenmesinde Almanya, İtalya ve Japonya‟nın savaştan yenilgiyle çıkmaları, İngiltere ve<br>
Fransa‟nın savaşı kazanmalarına rağmen büyük ölçüde yıpranmış olmaları etkili oldu.<br>
– SSCB, II. Dünya Savaşı‟nda Almanları yenilgiye uğrattıktan sonra Doğu Avrupa‟da ilerleyerek bu topraklardaki<br>
Alman işgaline son vererek Doğu ve Orta Avrupa‟daki ülkelerden birçoğunu işgal etti.<br>
– SSCB, denetimi altındaki Macaristan, Bulgaristan, Romanya, Polonya ve Çekoslovakya‟da komünist partiler iktidara<br>
geldi.<br>
– Bu ülkelerde Anayasalar değiştirilerek sosyal, siyasal ve ekonomik düzenleri Sovyet modeline göre yeniden kuruldu.<br>
– SSCB, Doğu Avrupa ülkeleriyle dostluk, iş birliği, saldırmazlık gibi antlaşmalar yaparak bir blok oluşturdu.<br>
Doğu Bloku Teşkilatları<br>
<strong>Cominform</strong><br>
– Doğu Bloku üye devletleri 5 Ekim 1947‟de Cominform ile SSCB ve komünist rejimler arasında siyasi ve ideolojik<br>
bağ sağlandı.<br>
<strong>Comecon</strong><br>
– Marshall Planı ve Avrupa Ekonomik İşbirliği Örgütüne karşı SSCB öncülüğünde Comecon (Karşılıklı Ekonomik<br>
Yardımlaşma Konseyi) kuruldu (25 Ocak 1949).<br>
– Comecon‟un amacı; üye ülkelerde ekonomik gelişmeyi hızlandırmak, bilimsel ve teknik gelişmeye önem vermek ve<br>
üye ülkeler arasındaki dayanışmayı sağlamaktı.<br>
<strong>Varşova Paktı</strong><br>
– Askerî alanda da Soğuk Savaş Dönemi‟nde öne çıkan uluslararası güvenlik örgütlerinden biridir.<br>
– NATO‟yu varlığına tehdit olarak gören SSCB öncülüğünde; Arnavutluk, Doğu Almanya, Bulgaristan, Macaristan,<br>
Polonya, Romanya ve Çekoslovakya‟nın katılımıyla kuruldu (14 Mayıs 1955).<br>
– Kuruluş amacı NATO‟ya karşı sosyalist ülkeler arasında dostluk ve askerî yardım sağlamaktı.<br>
– Varşova Paktı, Soğuk Savaş‟ın bitmesiyle 1991‟de dağıldı.</p>
<h2 style="text-align: center;">6. 2. 2. Batı Bloku</h2>
<p>– II. Dünya Savaşı sonrasında SSCB‟nin yayılma tehlikesi karşısında İngiltere Başbakanı Winston Churchill (Vinstın<br>
Çörçıl), ABD‟yi etkin kılma çabasına girişti.<br>
– İngiltere içinde bulunduğu ekonomik sıkıntılar nedeniyle Yunanistan‟daki askerlerini geri çekmek zorunda olduğu<br>
açıklandı.<br>
– SSCB tehdidine karşı ABD‟nin sorumluluk üstlenmesi istendi.<br>
– SSCB‟nin girişimleri ve yayılmacı tutumu karşısında ABD Uzak Doğu‟da, Doğu Akdeniz‟de ve Orta Avrupa‟da<br>
harekete geçti.<br>
– ABD ile SSCB arasında savaş sonrasında iş birliği yerine çatışma süreci başlamış oldu. Batı Bloku‟nun liderliğini<br>
üstlenen ABD, SSCB‟ye “çevreleme politikası” izledi.<br>
– ABD‟nin Batı Bloku‟nun liderliğini üstlenmesiyle İngiltere, Avrupa‟daki üstünlüğünü ABD‟ye bıraktı.<br>
Batı Blokunun Teşkilatları<br>
– SSCB‟nin yayılmacı politikasının karşısında kendisini “Hür Dünya” olarak adlandıran Batı Bloku ülkeleri ABD<br>
öncülüğünde askerî, ekonomik ve siyasi alanlarda teşkilatlanmaya başladı.<br>
– NATO ve Avrupa Konseyi gibi oluşumlar bu amaçla kuruldu.<br>
– Truman Doktrini ve Marshall yardımı projesi de bu siyaseti destekleyen adımlar oldu.<br>
<strong>Truman Doktrini</strong><br>
– ABD Başkanı Harry S. Truman (Hery S. Truman), 12 Mart 1947‟de Avrupa‟yı desteklemek ve güçlendirmek için<br>
Truman Doktrini‟ni ilan etti.<br>
– Amerikan Kongresinde; SSCB tehdidine karşılık Yunanistan‟a 300 milyon, Türkiye‟ye de 100 milyon dolarlık<br>
yardımın yapılması kabul edildi.<br>
– ABD, Truman Doktrini ile iki temel amaca ulaşmaya çalıştı: SSCB‟nin yayılmasını engellemek, ABD‟nin<br>
hâkimiyetini genişletmek ve SSCB tehdidine karşı Türkiye ve Yunanistan‟a askerî yardım yapmaktı.<br>
<strong>Marshall Planı</strong><br>
– ABD, Avrupa‟nın ekonomik yönden güçlü olduğu takdirde SSCB‟nin siyasi yayılmacılığına karşı koyabileceğini<br>
düşünüyordu.<br>
– ABD Dışişleri Bakanı George Marshall (Corç Marşal), 5 Haziran 1947‟de yaptığı açıklamada ABD‟nin, Avrupa‟nın<br>
ekonomik kalkınması için Avrupa ülkelerinin kendi aralarında ekonomik iş birliği sağlamalarını ihtiyaç olursa o<br>
zaman ABD‟nin yardımcı olabileceğini söylediği plandır.<br>
NATO’nun Kuruluşu<br>
– NATO, Soğuk Savaş Dönemi‟nde SSCB‟ye karşı kurulan geniş kapsamlı bir savunma ittifakıdır.<br>
– ABD, İngiltere, Fransa, Belçika, Hollanda, Lüksemburg, Norveç, Danimarka, İzlanda, Portekiz, İtalya ve Kanada‟nın<br>
katılımıyla 4 Nisan 1949‟da kuruldu.<br>
– NATO‟nun oluşturulmasının ana fikri SSCB yayılmasına ve tehdidine karşı etkili bir set kurmaktı.<br>
– NATO yapılanması sonucunda SSCB öncülüğünde oluşan Doğu Bloku‟na karşı Batı Bloku oluşturuldu.<br>
<strong>Avrupa Konseyi</strong><br>
– Avrupa Konseyi her alanda üye ülkeler arasında güven oluşturup iş birliği sağlamaktır.<br>
– 5 Mayıs 1949‟da Londra Antlaşması ile İngiltere, Fransa, Belçika, Hollanda, Lüksemburg, Danimarka, İrlanda,<br>
İtalya, Norveç ve İsveç arasında kurulan konsey sadece Avrupa devletlerini kapsayan ve askerî niteliği olmayan bir<br>
teşkilattır.</p>
<h2 style="text-align: center;">6. 2. 3. Doğu ve Batı Arasındaki Türkiye</h2>
<p><strong>Türkiye-SSCB İlişkileri</strong><br>
– II. Dünya Savaşı‟ndan sonra Yalta Konferansı‟na katılan SSCB lideri Stalin, Boğazların statüsünün aynen devam<br>
edemeyeceğini Montrö Boğazlar Sözleşmesi‟nin günün koşullarına uygun olarak yeniden düzenlenmesini ve SSCB<br>
lehine değişiklikler yapılmasını talep etti.<br>
– ABD, SSCB‟nin karşısında yer alıp, Türkiye‟yi destekledi.<br>
– SSCB 30 Mayıs 1953‟te yaptığı açıklamayla, II. Dünya Savaşı‟ndan sonra gündeme getirdiği taleplerinden<br>
vazgeçtiğini resmen bildirdi.<br>
– Türkiye ve SSCB arasındaki ilişkiler de bu tarihten sonra yumuşamaya başladı.</p>
<p><strong>Türkiye ve Truman Doktrini</strong><br>
– Truman Doktrini ile SSCB‟nin yayılmacılık politikasının tehdidi altında kalan Yunanistan ve Türkiye‟ye askerî ve<br>
ekonomik yardımlar yapıldı.<br>
– Truman Doktrini, Türk dış politikasında da büyük değişikliklere yol açtı.<br>
– Türkiye, tamamen Batı Bloku yanlısı bir dış politika izlenmeye başladı.<br>
– Türkiye NATO‟ya katılmak istedi.<br>
– Kore Savaşı‟nda Birleşmiş Milletler Barış Gücü Komutanlığı bünyesinde savaşa katıldı.<br>
– Kore Savaşı‟nda Doğu Bloku‟nun yayılmacılığına karşı dünyayla birlikte hareket eden Türkiye, Batı Bloku<br>
ülkelerinin desteğini kazandı.<br>
<strong><br>
Türkiye’nin Avrupa Konseyine Üye Olması</strong><br>
– Batılı devletlerle olan ilişkiler geliştirilmiş ve iş birliği de artırılmış olan Türkiye, Avrupa Komisyonu kurulduktan<br>
kısa bir süre sonra Yunanistan ve İzlanda ile birlikte Ağustos 1949‟da Avrupa Komisyonuna davet edildi.<br>
– Türkiye bu süreçten sonra, komisyonun kurucu üyeleri arasında sayıldı.<br>
– Türkiye‟nin komisyona kesin katılımı ise TBMM tarafından 12 Aralık 1949‟da onaylandı.<br>
<strong><br>
Türkiye’nin NATO’ya Katılması</strong><br>
– NATO, 4 Nisan 1949‟da 12 devletin katılımıyla kuruldu.<br>
– Türkiye ise başlangıçta NATO‟nun dışında kaldı.<br>
– 14 Mayıs 1950 seçimleri sonucu iktidara gelen Demokrat Parti, NATO‟ya katılma çalışmalarına hız verdi.<br>
Türkiye’nin NATO’ya katılmak istemesinin nedenleri şöyle sıralanabilir:<br>
1. NATO içerisinde yer alarak, SSCB tehdidinin devam etmesi karşısında ülke topraklarının savunulmasının<br>
kolaylaştırılması düşünülmüştür.<br>
2. Türk devlet adamları, Avrupa Konseyinin kurucu üyelerinden olan Türkiye‟yi Batı‟nın ayrılmaz bir parçası olarak<br>
görüyorlardı.<br>
– NATO‟ya katılma konusunda Kore Savaşı, Türkiye için önemli bir dönüm noktası oldu.<br>
– Türkiye‟nin NATO‟ya kabul edilmesini sağlayan bir başka gelişme ise SSCB‟nin nükleer silah edinmesi oldu.<br>
– 15 Eylül 1951‟de Ottowa‟da toplanan NATO Bakanlar Konseyi, oy birliğiyle Türkiye ve Yunanistan‟ın NATO‟ya<br>
üye olarak davet edilmesine karar verdi.<br>
– 22 Ekim 1951‟de Türkiye ile Yunanistan‟ın NATO‟ya katılımını sağlayan protokol imzalandı.<br>
– TBMM, 18 Şubat 1952‟de Kuzey Atlantik Antlaşması ve Protokolü‟nü onaylayınca Türkiye NATO‟ya resmen<br>
katıldı.<br>
<strong>Türk Askeri Kore’de</strong><br>
– II. Dünya Savaşı‟nda Japonya teslim olduktan sonra Kore‟nin kuzeyini SSCB, güneyini ise ABD denetim altına aldı.<br>
– Kore, 38. enlem sınır kabul edilerek Güney Kore ve Kuzey Kore olmak üzere ikiye ayrıldı. SSCB ve ABD arasında<br>
gerçekleşen görüşmelerden bir sonuç çıkmayınca Kore‟nin birleşmesi gerçekleşmedi.<br>
– ABD‟nin desteklediği Güney Kore‟de yapılan seçim neticesinde 17 Temmuz 1948‟de Güney Kore Cumhuriyeti<br>
kuruldu.<br>
– SSCB‟nin desteklediği Kuzey Kore‟de de seçimler yapıldı ve 9 Eylül 1948‟de Kore Halk Cumhuriyeti kuruldu.<br>
– Siyasi olarak ikiye bölünen Kore‟de yaşanan gerginlikler bitmedi ve bir savaşa dönüştü. 25 Haziran 1950‟de<br>
SSCB‟nin desteklediği Kuzey Kore birlikleri, Güney Kore‟deki askerlerin sınırı geçtiklerini ileri sürerek Güney<br>
Kore‟ye saldırdı.<br>
– Savaşın başlamasıyla ABD, Güney Kore‟ye yardım göndermeye başladı ve Birleşmiş Milletleri harekete geçirdi.<br>
– ABD, Birleşmiş Milletler Güvenlik Konseyi üyelerine barışı sağlamak için Güney Kore‟ye asker gönderme<br>
çağrısında bulundu.<br>
– Alınan kararla ABD‟nin önderlik ettiği bir Birleşmiş Milletler Kuvveti oluşturuldu ve komutanlığına da Amerikalı<br>
General Mac Arthur (Mak Artur) getirildi.<br>
– ABD‟den sonra Kore‟ye asker gönderen ikinci ülke Türkiye oldu.<br>
– Kore Türk Tugayı Komutanlığına Tuğgeneral Tahsin Yazıcı; Piyade Alay Komutanlığına da Celal Dora atandı.<br>
– Birleşmiş Milletler Barış Gücü Komutanlığı bünyesinde savaşan Türk askeri, başarılı bir şekilde mücadele etti. Çok şiddetli geçen Kunuri Muharebeleri‟nde önemli başarılar gösterdi.<br>
– Üç yıl süren Kore Savaşı‟nda taraflar birbirlerine üstünlük sağlayamadılar.<br>
– 1950‟de başlayan savaş, 27 Temmuz 1953 Panmunjom Ateşkes Anlaşması ile sona erdi.<br>
– Yapılan ateşkese göre Kuzey Kore ile Güney Kore arasındaki sınır değişmedi ve 38. enlem sınır çizgisi olarak kabul<br>
edildi.</p>
<h1 style="text-align: center;">6. 3. 1950’Lİ YILLARDA TÜRKİYE</h1>
<h2>6. 3. 1. Siyasi Hayat</h2>
<p>– 14 Mayıs 1950 seçimleriyle başlayan Demokrat Partinin iktidarı kesintisiz olarak on yıl devam etti ve 27 Mayıs 1960<br>
yılındaki askerî darbeyle sona erdi.<br>
– Bu süreç boyunca CHP ana muhalefet partisi görevini üstlendi.<br>
– DP genel başkanlığını yürüten Celal Bayar, 14 Mayıs seçimlerinden sonra Türkiye Cumhuriyeti‟nin üçüncü<br>
cumhurbaşkanı oldu.<br>
– Celal Bayar, DP genel başkanlığından istifa ederek görevini Adnan Menderes‟e bıraktı.<br>
– DP iktidarının ilk yıllarında 18 Temmuz 1932 tarihli genelge ile başlayan ezanın Türkçe okunması uygulamasına 16<br>
Haziran 1950‟de son verildi.<br>
– 25 Temmuz 1951‟de Atatürk‟ün manevi şahsiyetini korumak için Atatürk Aleyhine İşlenen Suçlar Hakkında Kanun<br>
çıkarıldı.<br>
– İnşaatı yarım kalan Anıtkabir tamamlandı<br>
– Köy Enstitüleri 1954‟te öğretmen okullarına dönüştürüldü.<br>
– Ekonomide tarım sektörüne öncelik verildi.<br>
– 1951‟de Yabancı Sermayeyi Teşvik Kanunu çıkarıldı<br>
– 2 Mayıs 1954‟te yapılan genel seçimlere Demokrat Parti, Cumhuriyet Halk Partisi, Cumhuriyetçi Millet Partisi,<br>
Türkiye Köylü Partisi ve İşçi Partisi katıldı.<br>
– Dış politikada; Kıbrıs Meselesi ve 6-7 Eylül Olayları‟nın yaşanması büyük sıkıntılara yol açtı.<br>
– DP iktidarı döneminin ortalarından itibaren ülkede ekonomik sıkıntılar baş gösterdi.<br>
– DP, 1958 yılında yapılacak seçimleri erkene aldı ve seçimlerin 27 Ekim 1957‟de yapılacağını duyurdu.<br>
– DP %47,7 oy oranı seçimi kazandı ve 424 milletvekili çıkardı.<br>
– TBMM, 2 Kasım 1957‟de Celal Bayar‟ı 413 oyla üçüncü kez cumhurbaşkanı seçti.<br>
– 1958‟de Cumhuriyetçi Millet Partisi ile Köylü Partisi birleşip Cumhuriyetçi Köylü Millet Partisi (CKMP) adını aldı.<br>
– Hürriyet Partisi de CHP‟ye katıldı.<br>
– Muhalefet partilerinin birleşme yoluna gitmesi, iktidar-muhalefet ilişkilerini daha da sertleştirdi.<br>
– Muhalefetin birleşmesi üzerine DP öncülüğünde Vatan Cephesi kuruldu.<br>
– Siyasal gerginliği azaltmak ve istikrarı sağlamak isteyen hükûmet 18 Nisan 1960‟da DP milletvekillerinden oluşan<br>
ve olağanüstü yetkilere sahip Tahkikat Komisyonu‟nu kurdu.<br>
– Komisyon ülkenin istikrarını bozacak her türlü yıkıcı faaliyete müdahale etme yetkisine sahip olacaktı.<br>
– 27 Mayıs 1960‟ta Millî Birlik Komitesi adlı bir cunta yapılanması, Türk Silahlı<br>
Kuvvetler adına millî iradeyi hiçe sayarak ülke yönetimine el koydu.<br>
– DP üyeleri tutuklandı, anayasa ve meclis feshedildi.<br>
– Tüm siyasi faaliyetler askıya alındı.<br>
– Demokrat Parti dönemi, demokratik olmayan bir yöntemle sona erdirildi.</p>
<h2 style="text-align: center;">6. 3. 2. Ekonomik Hayat</h2>
<p>– 1950 seçimleri ile iktidara gelen Demokrat Parti, Liberal ekonomi anlayışını savundu.<br>
– Yabancı ve yerli sermayenin sanayiye girmesini teşvik etmek amacıyla 1950‟de Türkiye Sınaî Kalkınma Bankası<br>
kuruldu.<br>
– Ekonomiyi canlandırmak amacıyla 1951‟de “Yabancı Sermaye Yatırımlarını Teşvik Kanunu” çıkartılarak yabancı<br>
sermayenin Türkiye‟ye gelmesi kolaylaştırılmaya çalışıldı.<br>
– Petrol Kanunu ile birçok yabancı şirkete Türkiye‟de petrol arama izni verildi.<br>
– DP, ekonomide liberalizm politikasını benimsemiş olmasına rağmen yatırımların birçoğunu yine devlet yapmak<br>
zorunda kaldı.<br>
– Makine Kimya Endüstri Kurumu, Denizcilik Bankası, Et ve Balık Kurumu, Devlet Malzeme Ofisi, Türkiye Petrolleri<br>
Anonim Ortaklığı, Ereğli Demir Çelik -Fabrikaları gibi birçok Kamu İktisadi Teşekkülü (KİT) kuruldu.<br>
– Demokrat Parti Dönemi‟nde tarım sektörü ön planda tutuldu.<br>
– Çiftçiye ucuz kredi verildi ve tarımda makineleşme hızlandırıldı.<br>
– Geleneksel tarım uygulamalarından modern tarıma doğru geçiş sağlandı.<br>
– Marshall yardımlarıyla başta traktör olmak üzere modern tarım aletlerinin sayısında büyük artış oldu.<br>
– 1950-1954 yılları arasında tarımsal üretimde büyük bir artış sağlandı.<br>
– Marshall Planı çerçevesinde yapılan yardımlar sadece tarım alanında değil madencilik, ulaştırma ve bayındırlık<br>
alanlarında da kullanıldı.<br>
– ABD, yardımların kara yolları yapımı için de kullanılmasını istedi.<br>
– 1949‟da Kara yolları İdaresi kuruldu.<br>
– 1954‟ten itibaren yaşanan döviz darboğazı yüzünden DP‟nin temel politikası olan liberalizme kısıtlamalar getirildi.<br>
İthalatı kısıtlayıcı önlemler alındı ve devlet sanayide özel sektörün yerini aldı.<br>
– 1955‟ten itibaren tarım ürünlerinin üretiminde düşüşler, dış ticaret açıkları, kamu harcamalarındaki sürekli artışlar ile<br>
birlikte ekonomik sıkıntılar yaşanmaya başladı.<br>
– II. Dünya Savaşı sonrasında da uygulanmış olan Millî Korunma Kanunu tekrar uygulamaya konuldu.</p>
<h2 style="text-align: center;">6. 3. 3. Sosyal ve Kültürel Hayat</h2>
<p>– 1950‟li yıllardan itibaren kentlerdeki sanayileşme ile beraber köylerden kentlere göçler daha da artarak devam etti.<br>
– Yaşanan yoğun göçler kentlerde konut sıkıntısı, çarpık kentleşme ve altyapı sorunları gibi problemleri ortaya çıkardı.<br>
– Türkiye‟nin toplumsal ve ekonomik yapısında önemli değişimler yaşandı.<br>
– Edebiyat alanında Garip Akımı‟nın ardından İkinci Yeni şiir anlayışı ortaya çıktı.<br>
– Attila İlhan öncülüğündeki şiirde yeniliği savunan Maviciler ve millî zevk ve anlayışını sürdüren edebiyatta<br>
Hisarcılar Grubu öne çıktı.<br>
– 1950 sonrasında müzik endüstrisi gelişti.<br>
– Müzik alanında devlet kontrolü azaldı ve serbestlik sağlandı.<br>
– Tüm dünyada olduğu gibi Jazz (caz) ve Rock‟n Roll (rakın rol) gibi müzik türleri bu dönemde Türkiye‟yi de etkisi<br>
altına aldı.<br>
– Klasik Türk müziği ve Türk Halk müziği doğal süreci içinde gelişimini sürdürmeye devam etti.<br>
– Dönemin önemli ses sanatçıları arasında Aşık Veysel, Zeki Müren, Müzeyyen Senar önemli yer tuttu.<br>
– 1950-1960 yılları Yeşilçam Sineması gelişti. Önemli sinema sanatçıları ve sinema filmleri ortaya çıktı.<br>
– 1953‟te ilk senaryosu “Kanlı Para” ile sinema hayatına atılan Safa Önal, en fazla filme çekilmiş senaryoya sahip kişi olarak Guinness (Gines) Rekorlar Kitabı‟na girdi.</p>
										</div>