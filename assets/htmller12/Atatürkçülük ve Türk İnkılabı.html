<div class="thecontent">
											<h1><strong>İnkılap Tarihi Dersi 3. Ünite Ders Notları</strong></h1>
<p>12. sınıf İnkılap Tarihine ait 3. Ünite olan<strong> Atatürkçülük ve Türk İnkılabına ait Ders notları</strong>nı aşağıya uzunca ama kısa özet olarak ekliyorum.&nbsp; &nbsp;Öncelikle aşağıda ki listeye bakacak olursak Bu Ünitenin konu başlıklarını göreceğiz.</p>
<ul>
<li>Türk İnkılabı</li>
<li>Atatürk İlkeleri</li>
<li>Siyasi Alanda Yapılan İnkılaplar</li>
<li>Hukuk Alanındaki Yenilikler</li>
<li>Eğitim Ve Kültür</li>
<li>Alanında Yapılan İnkılaplar</li>
<li>Toplumsal Alanda Yapılan İnkılaplar</li>
<li>Ekonomi Alanındaki Gelişmeler</li>
<li>Atatürk İlke Ve İnkılaplarının Önemi</li>
</ul>
<p><strong>&nbsp;</strong></p>
<h2><strong>3.1. TÜRK İNKILABI</strong></h2>
<p>Toplumlar her çağda bilim, teknik, sosyal ve kültürel alanlarda belirli gelişmeler&nbsp;kaydetmişlerdir. Bu gelişmelere ayak uyduranlar çağdaş toplumlar olarak&nbsp;adlandırılmıştır. Gelişmelere ve çağın getirdiği değişimlere uyum sağlayamayan&nbsp;toplumlar çağdaşlaşmak için kendilerine ilerleme fırsatı vermeyen engellerden&nbsp;kurtulmaya çalışmışlardır. Devletlerin, geri kalmışlıktan kurtulmak ve&nbsp;çağdaş olarak tanımlanan toplumların seviyesine ulaşabilmek için; bilimsel,&nbsp;sosyal, ekonomik, kültürel ya da siyasi alanlarda yaptıkları düzenlemelerle<br>
veya getirdikleri yeniliklerle kalkınma çabalarına <strong>“çağdaşlaşma”</strong> adı verilir</p>
<h2><strong>3.2. ATATÜRK İLKELERİ</strong></h2>
<p><strong>3.2.1. Cumhuriyetçilik&nbsp;</strong><br>
-Devletin rejim şeklidir.<br>
-Halk egemenliğini esas alır<br>
-Demokratiktir.<br>
-Seçme ve seçilme hakkı tüm vatandaşlara verilir.<br>
-Hükümet ile millet arasında kopukluk yoktur.<br>
-Anayasanın değiştirilemez ve değiştirilmesi teklif edilemez maddesidir.<br>
-Mustafa Kemal’in parti tartışmalarının dışında tuttuğu bir ilkedir.<br>
Cumhuriyetçilik İlkesi Yönünde Yapılan İnkılâplar:<br>
-Saltanatın kaldırılması<br>
-Cumhuriyetin ilanı<br>
-Halifeliğin kaldırılması</p>
<p style="text-align: justify;"><strong>3.2.2. Milliyetçilik&nbsp;&nbsp;</strong><br>
-Kurtuluş Savaşının yapılmasında ve Türk Devle-tinin kurulmasında temel ilke oldu.<br>
-Bu ilke fedakârlık ve dayanışmayı gerektirir.<br>
-Irkçılık ve ümmetçiliği ret eder.<br>
-Türkiye Cumhuriyeti’nin benimseyen ve “Türküm” diyen herkes Türk’tür.<br>
-Milli birlik ve beraberlik esastır.<br>
-Benimsediği eşitlik ilkesi ile Faşizm ve Nazizm’den ayrılır.</p>
<p style="text-align: justify;"><strong>Milliyetçilik İlkesi Yönünde Yapılan İnkılâplar:</strong><br>
-TBMM’nin açılması<br>
-Saltanatın kaldırılması<br>
-Cumhuriyet yönetiminin kurulması<br>
-Halifeliğin kaldırılması<br>
-Tevhid-i Tedrisat Kanununun çıkarılması<br>
-Türk Harflerinin kabulü,<br>
-Türk Tarih Kurumu’nun açılması<br>
-Türk Dil Kurumu’nun açılması</p>
<p style="text-align: justify;"><strong>3.2.3. Halkçılık&nbsp;</strong><br>
-Cumhuriyetçilik ve Milliyetçilik’in doğal sonucudur.<br>
-Halkın eşitliği esastır.<br>
-Halkın menfaatleri ön plandadır.<br>
-Sınıf mücadelesi değil; sosyal dayanışma esastır.<br>
-Sınıfçılık olmadığı için Komünizmden ayrılır.<br>
<strong>Halkçılık İlkesi Yönünde Yapılan İnkılâplar:</strong><br>
-TBMM’nin açılması<br>
-Saltanatın kaldırılması<br>
-Cumhuriyetin ilanı<br>
-Halifeliğin kaldırılması<br>
-Türk Medeni Kanununun kabulü<br>
-Aşarın kaldırılması<br>
-Kılık-kıyafet devrimi<br>
-Soyadı Kanunu<br>
-Kadınlara siyasal hakların verilmesi<br>
-Türk Harflerinin kabulü</p>
<p style="text-align: justify;"><strong>3.2.4. Devletçilik&nbsp;</strong><br>
-Devletçilik; devletin ekonomik, sosyal ve kültürel alanlarda daha hızlı bir gelişme sağlamak amacıyla yaptığı uygulamalardır.<br>
-Bu ilke halkçılığın tamamlayıcısıdır.<br>
-Ekonomide planlı kalkınma hedeflenmiştir.<br>
-Karma ekonomiyi esas alan devletçilik ilkesinde özel mülkiyetin olması, devletçiliği komünizmden ayırır.<br>
-Müdahalecidir; katı değildir.<br>
-Zamanın şartlarına göre değişmiştir.</p>
<p style="text-align: justify;"><strong>3.2.5. Laiklik&nbsp;</strong><br>
-Din-devlet işlerinin ayrılmasını ve vicdan hürriyetini esas alır.<br>
-Mustafa Kemal’in parti tartışmalarının dışında tuttuğu ve taviz vermediği bir ilkedir.<br>
-Devlet vatandaşların inanma ve inanmama hakkını anayasa ile güvence altına almıştır.<br>
-Osmanlı din devleti olmasının gereği olarak dini müesseseleşmesine yansıttığı için Laik Türk Devleti<br>
inkılâplar döneminde bütün müesseselere müdahale etme gereği duymuştur.<br>
-Din egemenliği değil; millet egemenliği esastır.<br>
-Hukuk birliği ve hukukun dinden bağımsız olması esastır.<br>
-Dış devletlerin azınlıkların haklarını bahane ederek Türk Devleti’nin iç işlerine karışmasını önlemiştir.<br>
-Milli birlik ve beraberlik için önemlidir.<br>
<strong>Açıklamalar:</strong><br>
-1928’de anayasadan “devletin dini İslam’dır” maddesi çıkarıldı.<br>
-1928’de milletvekillerinin yemin şekli bu günkü haline getirildi.<br>
-1937’de 6 ilke anayasaya alındı.<br>
-Türk Milleti için dini dış politikada kullanma dönemi Birinci Dünya Savaşı ile bitti.<br>
-Kurtuluş Savaşı ümmet ideolojisi yerine, millet ideolojisini getirdi.</p>
<p style="text-align: justify;"><strong>3.2.6. İnkılapçılık</strong><br>
-Çağın değişen şartlarına göre değişimi ve modernleşmeyi esas alır.<br>
-TBMM’nin açılması ile başlayan Türk İnkılâbının devam ettiğini gösterir.<br>
-Durağan değildir.</p>
<p style="text-align: justify;"><strong>Bütünleyici İlkeler</strong><br>
-Millî Egemenlik: Cumhuriyetçiliği bütünler<br>
-Milli Birlik ve Beraberlik: Milliyetçiliği ve Halkçılık’ı bütünler<br>
-Milli Bağımsızlık: Dış politika ilkesidir.<br>
-Yurtta Sulh Cihanda Sulh: İç ve dış politika ilkesidir. Sınıf mücadelesine ve dış politikada saldırganlığa karşıdır. Milliyetçilik ve Halkçılık’ın bir sonucudur.<br>
-Akılcılık ve Bilimsellik: Laiklik ve İnkılâpçılık’ı bütünler<br>
-İnsan ve İnsanlık Sevgisi: İnsanları eşit görmeyi, sevmeyi hedefler. Milliyetçilik ve Halkçılık’ı bütünler.<br>
-Çağdaşlaşmak ve Batılılaşmak: İnkılâpçılık’ı bütünler.</p>
<h2>3.3. SİYASİ ALANDA YAPILAN İNKILAPLAR</h2>
<p>3.3.1. Saltanatın Kaldırılması<br>
<strong>Saltanatın</strong> <strong>Kaldırılması</strong> <strong>(1</strong> <strong>Kasım</strong> <strong>1922)<br>
</strong>Sebepleri:<br>
-İstanbul hükümeti de İtilaf devletleri tarafından Lozan Görüşmelerine çağrıldı. Bu durum, TBMM ile İstanbul hükümeti arasında ikilik oluşturabilirdi.<br>
-Saltanatın milli egemenlik ilkesine aykırı olması<br>
-Bazı çevrelerin hâlâ saltanat yönetimini istemesi<br>
<strong>Saltanatın Kaldırılmasının Önemi:</strong><br>
-Lozan’da ikilik çıkması önlendi.<br>
-Milli egemenlik ilkesi güçlendirildi.<br>
-Osmanlıların siyasi varlığı sona erdi.<br>
-Devlet başkanı sorunu ortaya çıktı.<br>
-Siyasi yetki ile dini yetkinin birbirinden ayrılması ile laiklik yönünde ilk adım atılmış oldu.<br>
Açıklamalar:<br>
-Vahdettin, saltanatın kaldırılmasından sonra güvenliğini tehlikede gördüğünden dolayı İngiltere’ye gitmek zorunda kaldı.<br>
-Vahdettin’in halifeliği yurt dışında kullanabileceğini düşünen TBMM, 18 Kasım 1922’de Abdülmecit Efendi’yi halife olarak belirledi.<br>
-Mustafa Kemal birleştirici yönünden dolayı Milli Mücadelenin ilk yıllarından saltanata açıkça karşı çıkmadı.<br>
-Teşkilat-ı Esasiye Kanunu padişah ve halifeyi sembolik hale getirmiştir.<strong><br>
</strong></p>
<p style="text-align: justify;"><strong>3.3.2. Ankara’nın Başkent Oluşu</strong><br>
Saltanatın kaldırılmasından sonra, yeni Türkiye’nin başkentinin neresi olacağı problemi ortaya çıktı. Millî Mücadele yıllarında İstanbul hükûmetlerinin&nbsp;sergiledikleri tutumlar ve bunun yanı sıra TBMM’nin Ankara’da olması, yeni<br>
devletin merkezi olarak da Ankara’nın tercih edilme seçeneğini güçlendirmişti.&nbsp;İstanbul’un dönemin askerî koşullarında savunulması zordu. Ankara ise bu&nbsp;bakımdan daha güvenli bir konumdaydı. Bunun yanında Millî Mücadele&nbsp;sonrası imparatorluktan millî bir devlet yapısına geçildiği için Millî Mücadele’nin&nbsp;merkezi Ankara’nın başkent olması, yeni bir dönemin başlamasının da&nbsp;bir sembolü haline gelecekti.<br>
Bu gereklilikler doğrultusunda TBMM’nin açıldığı <strong>23 Nisan 1920</strong>’den itibaren&nbsp;zaten fiilî başkent konumunda olan Ankara, TBMM’de 13 Ekim 1923’te&nbsp;“Türkiye Devleti’nin Makarr-ı İdaresi Ankara Şehridir.” şeklinde çıkan kanunla resmen Türkiye Cumhuriyeti’nin başkenti oldu.</p>
<p style="text-align: justify;"><strong>3.3.3. Cumhuriyetin İlanı&nbsp;</strong><br>
-TBMM’nin açılması ile cumhuriyete dayalı bir devlet kurulmuş fakat ortamın müsait olmamasından dolayı kurulan sistemin adı açıkça söylenememiştir.<br>
-İtilaf Devletleri’nin İstanbul’u boşaltması ile devlet merkezinin neresi olacağı sorunu ortaya çıkmış; 13 Ekim 1923’de Ankara’nın başkent ilan edilmesi ile bu sorun ortadan kalkmıştır.<br>
-Ekim 1923’de Meclis Başkanı Yardımcısı ve İçişleri Bakanı seçilmesi gerekiyor, fakat meclis bu seçim işinde anlaşma sağlayamıyordu.<br>
-Meclisin çalışamaz hale gelmesi ise hükümet bunalımını oluşturdu. Bunun üzerine Ali Fethi Okyar hükümeti istifa etti (27 Ekim).<br>
-Yeni hükümetin kurulması konusunda da problemler çıktı. Bu aksaklıklar meclis hükümeti sisteminden kaynaklanıyordu. Bu sisteme göre bakanlar, meclisten tek tek seçiliyordu.<br>
-Mustafa Kemal, mecliste oluşan bunalımın rejimden kaynaklandığını ve bu bunal ımın kabine sistemi ile aşılacağını belirterek cumhuriyetin ilan edilmesine karar verdi.<br>
-Kabine sistemine göre meclis, Cumhurbaşkanı’nı seçecek, Cumhurbaşkanı Başbakan’ı tayin edecek; Başbakan da meclisten uyumlu çalışabileceği kişileri Bakan olarak belirleyerek kabineyi kuracaktır.<br>
-Mustafa Kemal, ilk Cumhurbaşkanı,<br>
-İsmet İnönü ilk Başbakan,<br>
-Ali Fethi Okyar ilk Meclis Başkanı oldu.</p>
<p style="text-align: justify;"><strong>Cumhuriyetin İlanı’nın Önemi:</strong><br>
-Rejimin ve devletin adı belli oldu.<br>
-Devlet başkanlığı sorunu çözüldü.<br>
-Kabine sistemine geçildi.<br>
-1921 Anayasası’nda ilk önemli değişiklik yapıldı.<br>
-Daha uyumlu ve yürütmeyi aksatmayacak hükümetlerin oluşması için zemin hazırlandı.<br>
-Meclis başkanlığı ile hükümet başkanlığı birbirinden ayrıldı.</p>
<p style="text-align: justify;"><strong>3.3.4.&nbsp;Halifeliğin Kaldırılması (3 Mart 1924)<br>
</strong><strong>Sebepleri</strong>:<br>
-Halife Abdülmecit’in TBMM’nin belirlediği kurallara uymaması.<br>
-Halifeliğin laiklikle bağdaşmaması.<br>
-Halifeliğin cumhuriyet rejimi ile çelişki içinde olması<br>
-Halifelik makamının cumhuriyet karşıtları için sığınak haline gelmesi.<br>
-Halifelik makamının yapılacak inkılâplar için engel görülmesi.<br>
-İslam ülkelerinde sömürgeleri olan Avrupalı devletlerin halifeliği temsil eden Türkiye’yi kendileri için potansiyel tehlike olarak görmesinin Türkiye’nin dışişlerini olumsuz etkilemesi.<br>
<strong>Halifeliğin Kaldırıldığı Gün;</strong><br>
-Tevhid-i Tedrisat Kanunu kabul edildi.<br>
-Şer’iyye ve Evkaf Vekâleti kaldırılarak yerine Vakıflar Genel Müdürlüğü ve Diyanet İşleri Başkanlığı<br>
kuruldu.<br>
-Genel Kurmay Başkanlığı ve Milli Savunma Bakanlığının yetkilerini bünyesinde bulunduran Erkan-ı Harbiye Vekâleti kaldırılarak; yerine Genel Kurmay Başkanlığı ve Milli Savunma Bakanlığı oluşturuldu. Böylece askeri yetki ile siyasi yetki birbirinden ayrılmış oldu.<br>
-Açıklama: 19 Aralık 1924’de komutanlık ile milletvekilliği birbirinden ayrıldı. Olağanüstü durumdan dolayı Kurtuluş Savaşı yıllarında komutanlardan bir kısmı aynı zamanda milletvekiliydi.<br>
-Osmanlı hanedanı mensuplarının yurt dışına çıkarılmasına karar verildi.<br>
-Açıklama: 1921 Anayasası şer’î hükümlerin yürürlüğünü TBMM’ye vermekle halifeliği yetkisiz ve sembolik duruma getirmiştir.</p>
<p style="text-align: justify;"><strong>Halifeliğin Kaldırılmasının Önemi:</strong><br>
-Laikliğe geçişin en önemli aşması oldu.<br>
-Cumhuriyetin karakteri tam olarak belli oldu.<br>
-Ümmetçilik en önemli dayanağını kaybetti.<br>
-Millî egemenlik pekiştirildi.<br>
-İnkılâp süreci hızlandı<br>
-Dış ilişkilere yönelik soğukluk ortadan kalktı.<br>
-Ümmetçilikten milliyetçiliğe geçişte önemli bir adım daha atıldı.</p>
<p style="text-align: justify;"><strong>3.3.5. Anayasa Hareketleri<br>
</strong><strong>-Anayasa:</strong> Devletin niteliğini, kurumlarının işleyişini, vatandaşların temel hak ve sorumluluklarını<br>
belirleyen temel yasaya anayasa denir.<br>
1.1921 Anayasası-Teşkilat-ı Esasiye Kanunu (20 Ocak 1921) Teşkilat-ı Esasiye’nin Yapısı:<br>
-Yasama, yürütme ve yargı meclise aittir.<br>
-Egemenlik kayıtsız şartsız milletindir.<br>
-TBMM süre dolmadan seçimleri yenileyebilir.<br>
-Savaşa ve barışa TBMM karar verir.<br>
-Şer’i hükümlerin yürürlüğünü TBMM yapar.<br>
-Bakanlar meclis tarafından seçilir.<br>
-Vekiller iki yılda bir seçilir.<br>
-TBMM başkanı icra vekilleri heyetinin de başkanıdır.<br>
<strong>Teşkilat-ı Esasiye’nin Özellikleri:</strong><br>
-Olağan üstü durum için hazırlandığından dolayı geniş kapsamlı değildir.<br>
-Milli egemenliği yansıtan ilk siyasi belgedir.<br>
-Temel hak ve hürriyetlere yer verilmemiştir.<br>
-23 madde ve 1 ek bölümden oluşur.<br>
-Yeni devlete işlerlik kazandırdı.<br>
-Laik bir anayasa değildir.<br>
-Kuvvet ve yetkinin kaynağı millettir.<br>
-Meclisin üstünde güç yoktur.<br>
-En önemli değişikliğini cumhuriyetin ilanı ile gördü.<br>
-Yeni devletin kurulduğunu belgeledi.<br>
-TBMM’nin meşruluğunu tanıttı.<br>
-Amasya Genelgesinden itibaren oluşan ruh resmi hüviyet kazandı.<br>
-Meclis hükümeti sistemi benimsendi.<br>
-Milli egemenlik ilkesi yasallaştı.</p>
<p><strong>Teşkilat-ı Esasiye’nin Geç İlan Edilme Sebepleri:</strong><br>
-Kânun-i Esâsi’nin varlığı.<br>
-TBMM’nin kendisini tam olarak ispatlayamaması.<br>
-Yeni bir anayasanın kabulü yeni bir devletin oluştuğunu gösterir ki bu da birliği zedeleyebilirdi.</p>
<p><strong>2.1924 Anayasası (20 Nisan 1924): Kapsamı:</strong><br>
-Egemenlik milletindir.<br>
-Devletin şekli cumhuriyettir.<br>
-Devletin dini İslam, Başkenti Ankara, dili Türkçedir.<br>
-Yasama, yürütme ve yargı meclise aittir.<br>
-Kişi hürriyeti başkasının hürriyetinin başladığı yerde biter.<br>
-Vekiller 4 yılda bir seçilir.<br>
-Seçme yaşı 22; seçilme yaşı 30’dur.<br>
-Cumhurbaşkanı 4 yılda bir seçilir. Tekrar seçilebilir.<br>
-Seçme ve seçilme erkekler aittir.<br>
-Vatandaşlar kanun önünde eşittir.<br>
-Kabine sistemi geçerlidir.<br>
-Cumhuriyet sistemi değiştirilemez.</p>
<p><strong>Özellikleri:</strong><br>
-Meclis hükümeti sistemi ile parlamenter sistem arasında bir geçiştir.<br>
-Türk İnkılâbının hukuki temelleri atıldı.<br>
-Yargı kısmen meclisin dışına alındı.<br>
-Kânun-i Esâsi kesin olarak yürürlükten kalktı.<br>
-En uzun ömürlü anayasamızdır.<br>
-İnkılâplar dönemi anayasası olduğundan dolayı, en fazla değişikliğe uğrayan anayasamızdır.<br>
-1928’de, anayasadan “devletin dini İslam’dır” maddesi atılarak, anayasa laikleşti.<br>
-1934’de kadınların seçme ve seçilme hakkı anayasaya alındı.<br>
-937’de Atatürk ilkeleri anayasaya alındı.<br>
-1945’de anayasanın dili sadeleştirildi.<br>
-1952’de anayasanın eski dili tekrar kabul edildi.</p>
<h2>3.4. HUKUK ALANINDAKİ YENİLİKLER</h2>
<p>3.4.1. Çağdaş Hukuk Sistemine Geçilmesi.<br>
Tarih boyunca devlet olma özelliğini kazanmış milletler, siyasi, sosyal ve&nbsp;ekonomik yapılarını sağlam hukuk kurallarına dayandırmışlardır. Güçlü hukuk&nbsp;sistemine sahip milletler güçlü, aynı zamanda huzurlu, güvenli ve geleceğe&nbsp;emin adımlarla yürüyen milletler olmuşlardır. Bu sebeple yeni Türkiye&nbsp;Cumhuriyeti de dünya milletleri arasında güçlü bir biçimde yer almak ve&nbsp;çağdaş bir hukuk sistemi kurmak için birtakım yenilikler gerçekleştirmiştir<br>
-Hukuk: Haklar, kişilerin birbirleriyle ve devletle olan ilişkilerini düzenleyen yazılı kurallardır.<br>
-Osmanlı Devleti’nde çoklu hukuk sistemi vardı.<br>
Osmanlı Devleti’ndeki Mahkemeler<br>
-Şer’î mahkemeler<br>
-Azınlık mahkemeleri<br>
-Kapitülasyon mahkemeleri<br>
<strong>Çok Hukuklu Sistemin Yol Açtığı Sorunlar</strong><br>
-Çok hukuklu sistem karmaşaya neden olmaktaydı.<br>
-Millî egemenlik ve eşitlik ilkelerine terstir.<br>
-Türk milletinin de ihtiyaçları dikkate alınarak hukuk alanında inkılaplar yapıldı.<br>
-Türk Hukuk Sistemi, Avrupa Devletlerinin hukuk kuralları esas alınarak yeniden düzenlendi.</p>
<p style="text-align: justify;"><strong>3.4.2. Türk Medeni Kanunu</strong><br>
<strong>Medeni Kanun: Sebepleri:</strong><br>
-Osmanlı’nın son döneminde hazırlanmış olan Mecellenin halkın medeni hukuka dair ihtiyaçlarını tam karşılayamaması.<br>
-Mecelle’nin sadece Hanefi mezhebini ölçü alması.<br>
-Bütün vatandaşlarını eşit kabul eden Türkiye Cumhuriyetinin yapısına Osmanlı zamanından kalan hukukun uymaması.<br>
-Hazırlayanlar; Mecelle’nin değişen şartlara göre değişebileceğini belirttiyse de; değişen şartlara göre değiştirilmemesi.</p>
<p><strong>İsviçre Medeni Kanunu’nun Türk Medeni Kanunu Olarak Kabul Edilmesinin Sebepleri:</strong><br>
-Mevcut kanunların en yenisi olması<br>
-Demokratik olması.<br>
-Akılcı ve pratik olması.<br>
-Kadın ve erkek eşitliğine uygun olması.</p>
<p><strong>Medeni Kanun’un Getirdiği Yenilikler:</strong><br>
-Hukuk birliği ve düzeni sağlandı.<br>
-Vatandaşlar arasında hak ve ödevler bakımından eşitlik sağlandı.<br>
-Mirasta kadın erkek eşitliği sağlandı.<br>
-Toplumsal alanda kadın erkek eşitliği sağlandı.<br>
-Hukukta din ve mezhep farkı kaldırıldı.<br>
-Patrikhanenin din işleri dışındaki yetkileri kaldırıldı.<br>
-Boşanma hakkı kadına da erildi.<br>
-Boşanma durumunda kadın ve çocukların hakları güvence altına alındı.<br>
-Patrikhane ve konsoloslukların mahkeme kurma hakkı ellerinden alındı.<br>
-Hukuk düzeni laikleşti.<br>
-Modern Türk ailesi oluştu.<br>
-Aile hayatında eşitlik sağlandı.<br>
-Kadına meslek seçme özgürlüğü verildi.<br>
-Lozan Antlaşması’nın 48. maddesine göre azınlıklar kendi medeni meselelerini kendi mahkemelerinde halledecekti. -Medeni kanunun kabulü ile azınlıkların bu hakkı kaldırıldı.<br>
-Azınlıkların hukuk özerkliği kesin olarak bitti.<br>
-Millet bilincinin oluşması için önemli bir adım atıldı.<br>
-Kadın ve erkek için tek eşle evlilik benimsendi.<br>
-Evlenme devlet kontrolüne alındı.<br>
<strong>Açıklamalar:</strong><br>
-Kapitülasyonlar, yabancı uyruklu kişilerin Osmanlı hukukuna uymasını engelliyordu.<br>
-Medeni Kanun kadınlara siyasal haklar vermemiştir.<br>
-Devlet yapısının laikleşmesi 1928’de tamamlandı.<br>
-1922-1928 arası laikleşmenin hızlı olduğu dönemdir.<br>
-1923-1933 çağdaşlaşmanın hızlı olduğu dönemdir.</p>
<h2><strong>3.5. EĞİTİM VE KÜLTÜR ALANINDA YAPILAN İNKILAPLAR</strong></h2>
<p style="text-align: justify;">3.5.1. Tevhid-i Tedrisat Kanunu<br>
-Eğitim ve öğretimde birlik sağlandı.<br>
-Bütün okullar Milli Eğitim Bakanlığına bağlandı.<br>
-Eğitim devletçi, milliyetçi ve laik bir karakter kazandı.<br>
-Azınlık okullarının zararlı faaliyetleri durduruldu.<br>
-Yabancı okullara Türkçe dersleri kondu.<br>
-Medreseler kapatıldı.<br>
-İlköğretim zorunlu ve parasız duruma getirildi.<br>
-Eğitimde eşitlik sağlandı.</p>
<p style="text-align: justify;"><strong>3.5.2. Harf İnkılabı</strong><br>
Sebepleri:<br>
-Arap harflerinin okuma ve yazmayı zorlaştırması.<br>
-Avrupa ile ilişkilerin kolaylaştırılmak istenmesi<br>
-Halkı çağdaşlaştırmak<br>
-Türkçe’yi yeniden canlandırmak<br>
-Okuma yazma oranını artırmak<br>
-Arap alfabesinin Türkçe’nin yapısına uymaması.<br>
<strong>-Not:</strong>1928 yılında Millet Mektepleri açılarak eğitim seferberliği başlatılmıştır. Mustafa Kemal bu mekteplerde 24 Kasım 1928’de ders verdiği için, kendisine başöğretmen denilmiştir.<br>
-1933’de Darülfünûn’un yerine İstanbul Üniversitesi kuruldu.</p>
<p style="text-align: justify;"><strong>3.5.3. Tarih Alanındaki Çalışmalar</strong><br>
<strong>Türk Tarih Kurumu’nun Açılması (15 Nisan 1931)</strong><br>
Türk Tarih Kurumu’nun Amaçları:<br>
-Türk vatanının bütünlüğüne karşı girişilecek tertipleri tarihi kanıtlarla etkisiz hale getirmek.<br>
-Türklerin üstün medeni kabiliyetini ve dünya medeniyetine yaptığı hizmetleri gözler önüne sermek.<br>
-Türk milletine atılan iftiraları cevaplandırmak<br>
-Türk Tarihinin derinliklerini araştırmak<br>
-Millî bilinç ve kültürü geliştirmek</p>
<p><strong>Türk Tarih Kurumu’nun Görevleri:</strong><br>
-Türk tarihini araştırmak<br>
-Elde edilen sonuçları yayınlamak<br>
-Bilimsel toplantılar düzenlemek<br>
-Bilimsel çalışmaları desteklemek</p>
<p><strong>Türk Tarih Kurumu’nun Çalışmaları:</strong><br>
-Arkeoloji ve antropoloji çalışmaları desteklendi.<br>
-Bilimsel eserler yayınlandı.<br>
-1932’de toplanan I. Türk tarih Kongresi’nde Türk Tarih Tezi ortaya atıldı.<br>
-1937’de toplanan II. Türk Tarih Kongresi’nde bu konu hakkında yerli ve yabancı tezler üzerinde tartışıldı.<br>
-Uyarı: Türk Tarih Kurumu’nun açılması, Milliyetçilik ilkesiyle ilgilidir.<br>
-Uyarı: Osmanlı Devleti’nde Tarih; Tanzimat Dönemi’ne kadar İslam Tarihi; Tanzimat Dönemi’nde Osmanlı Tarihi; II. Meşrutiyet Dönemi’nde ise Türk Tarihi ağırlıklı olarak okutuldu.</p>
<p style="text-align: justify;"><strong>3.5.4. Dil Alanındaki Çalışmalar</strong><br>
<strong>Türk Dil Kurumu’nun Amaçları:</strong><br>
-Türk dilinin öz güzelliğini ve zenginliğini meydana çıkarmak<br>
-Türkçeyi dünya dilleri arasında saygınlığa eriştirmek<br>
-Türkçe’yi yabancı dillerin etkisinden kurtarmak.<br>
-Dil çalışmalarını planlı hale getirmek<br>
-Konuşma dili, yazı dili ve bilim dili arasındaki farkları gidermek.</p>
<p><strong>Türk Dil Kurumu’nun Çalışmaları:</strong><br>
-1932, 1934 ve 1936 yıllarında üç kurultay düzenlendi.<br>
-Dil politikası belirlendi.<br>
-Bilimsel yayınlar yapıldı.<br>
<strong>-Uyarı:</strong> Türk Dil Kurumu’nun açılması, Milliyetçilik ilkesiyle ilgilidir.</p>
<p style="text-align: justify;">3.5.5. Üniversite Reformu</p>
<p style="text-align: justify;"><strong>3.5.6. Güzel Sanatlar ve Spor</strong></p>
<p><strong>Atatürk ve Sanat</strong><br>
-Atatürk, sanata önem verdi.<br>
-1927’de Resim ve Heykel Müzesi açıldı.<br>
-1933’te İnkılap Sergisi açıldı.<br>
-Osmanlı’dan kalan Sanayiinefise Mektebi, Güzel Sanatlar Akademisi adını aldı.<br>
-Birçok genç sanatçı, Avrupa’ya gönderildi.<br>
-Musiki Muallim Mektebi açıldı.<br>
<strong>Müzisyenler:</strong><br>
-Cemal Reşit Rey<br>
-Ulvi Cemal Erkin<br>
-Ahmet Adnan Saygun<br>
<strong>Ressamlar:</strong><br>
-İbrahim Çallı<br>
-Namık İsmail</p>
<p>Atatürk ve Spor<br>
-Cumhuriyet’in ilk yıllarından itibaren, bedenen ve ruhen sağlıklı bir gençliğin yetiştirilmesi amaçlandı.<br>
-Beden Eğitimi, spor ve jimnastik konularında Selim Sırrı Tarcan’ın çalışmaları desteklendi</p>
<h2></h2>
<p style="text-align: justify;"><strong>3.6. TOPLUMSAL ALANDA YAPILAN İNKILAPLAR</strong></p>
<p><strong>3.6.1. Şapka İnkılabı ve Kıyafette Yapılan Düzenlemeler</strong><br>
-Atatürk, Türk toplum hayatında büyük değişim meydana getirdi.<br>
-Bu değişimin amacı; Türk toplumunu çağdaşlaştırmak ve millîleştirmekti.<br>
-Toplumsal alanda yapılan değişiklikler şunlardır:<br>
Şapka Kanunu (25 Kasım 1925)<br>
<strong>Sebepleri:</strong><br>
-Türk halkının görünümünü çağdaşlaştırmak<br>
-Ayrılık ifade eden giysilerin giyimini durdurmak<br>
-Çağdaşlaşmayı ve birliği sağlamak<br>
<strong>Açıklamalar:</strong><br>
-Şapka devrimi Kastamonu’dan başlatılmıştır.<br>
-Fes geri kalmışlığın sebebi değil; anısıydı.<br>
-Kadınların giyimi konusunda kanun çıkarılmayıp; bu durum doğal haline bırakıldı.<br>
-3 Aralık 1934’de çıkarılan bir kanunla din adamlarının ibadet yerlerinin dışında dini kıyafet giymeleri yasaklandı. (Diyanet İşleri Başkanı, Patrik ve Hahambaşı bu kuralın dışında tutuldu.)<br>
<strong><br>
3.6.2. Tekke, Zaviye ve Türbelerin Kapatılması</strong></p>
<p style="text-align: justify;"><strong>Önemi:</strong><br>
-Türk halkının bilime, akılcılığa ve laik düşünceye yönelmesi açısından önemli bir adım atıldı.<br>
-Birlik beraberliğin sağlanması yönünde önemli bir adım atıldı.<br>
Açıklamalar:<br>
-Aynı gün şeyh, derviş, mürit, çelebi, dede, seyit gibi unvanların kullanılması ve kurumlarla ilgili elbiselerin giyilmesi, türbedarlık ve muskacılık yasaklandı.<br>
-Atatürk; “Türkiye’nin falcılar, şeyhler, dervişler ve büyücüler ülkesi olamayacağını” söyledi.</p>
<p style="text-align: justify;"><strong>3.6.3. Takvim, Saat ve Ölçülerde Yapılan Değişiklikler<br>
Sebepleri:</strong><br>
-Avrupa ile Türkiye arasındaki ilişkileri kolaylaştırmak<br>
<strong>Notlar:</strong><br>
-Hicrî ve Rumî takvimlerin yerine Miladi takvim kabul edildi.<br>
-Aynı gün Avrupa’nın saat ölçüsü kabul edildi.<br>
-1928’de uluslararası rakamlar kabul edildi.<br>
-1931’de Avrupaî tarz ağırlık ve uzunluk ölçüleri kabul edildi.<br>
-1935’de haftalık tatil Cuma’dan Pazar’a alındı.<br>
-Uzunluk ve ağırlık alanındaki değişiklikler ve hafta tatilinin değiştirilmesi Avrupa ile ticari ilişkileri&nbsp;kolaylaştırmaya yöneliktir.</p>
<p style="text-align: justify;"><strong>3.6.4 Soyadı Kanunun Kabulü&nbsp;</strong><br>
<strong>Sebepleri:</strong><br>
-Osmanlı’da soyadının kullanılmaması karışıklıklara sebep oluyordu.<br>
-Toplumda ayrılık ifade eden lakapları kaldırarak birliği güçlendirmek<br>
-Eşitlik ilkesini güçlendirmek<br>
<strong>Açıklamalar:</strong><br>
-Aynı gün ağa, hoca, molla, paşa ve bey gibi unvanların kullanımı yasaklandı.<br>
-Osmanlı’dan kalan madalyaların taşınması yasaklandı.<br>
-Meclis, 24 Kasım 1934’te Mustafa Kemal’e Atatürk soyadını verdi.</p>
<p style="text-align: justify;"><strong>3.6.5. Türk Kadınına Verilen Haklar</strong><br>
<strong>Sosyal Haklar</strong><br>
-Medeni Kanun’un kabulü ile kadın erkek eşitsizliği giderildi.<br>
-Türk kadını, resmî nikâh, boşanma, çocukların vesayeti, mirasta eşitlik, meslekte çalışma haklarına kavuştu.<br>
Siyasal Haklar<br>
-Kadınlara 3 Nisan 1930’da belediye seçimlerinde seçme ve seçilme hakkı;<br>
-29 Ekim 1933’de muhtar seçimlerinde seçme ve seçilme hakkı;<br>
-5 Aralık 1934’de ise milletvekili seçimlerinde seçme ve seçilme hakkı verildi.</p>
<p><strong>Kadınlara Siyasal Hakların Verilmesinin Önemi:</strong><br>
-Kadın, siyasal alanda erkeğe eşit hale geldi.<br>
-Millî irade meclise tam olarak yansıdı.<br>
-Milli Egemenlik ve Halkçılık pekişti.<br>
-Türk kadını Avrupa ülkelerinde kadınlara verilmiş olan haklardan daha fazla hakka sahip oldu.<br>
Not: 1935 seçimlerinde 18 kadın milletvekili meclise girmiştir.</p>
<p><strong>Uluslararası Kadın Kongresi</strong><br>
-22 Nisan 1935’te İstanbul’da Uluslararası Kadın Kongresi düzenlendi.<br>
-Türk kadını, kazandığı haklarla dünya kadınlarına da öncülük ederek, toplumdaki yerini almıştır.</p>
<h2></h2>
<p style="text-align: justify;"><strong>3.7. EKONOMİ ALANINDAKİ GELİŞMELER</strong></p>
<p style="text-align: justify;"><strong>3.7.1. İzmir İktisat Kongresi</strong><br>
<strong>Kongrenin Toplanma Sebepleri:</strong><br>
-Milli ekonominin amaçlarını ve amaçlara ulaşmak için izlenecek yöntemi belirlemek<br>
-Ekonomik bağımsızlığın yöntemini belirlemek<br>
-Milli ekonominin temellerini atmak</p>
<p><strong>Kongrede Alınan Bazı Kararlar:</strong><br>
-Anonim şirketlerin kuruluşunu kolaylaştırmak<br>
-Milli bankalar kurmak<br>
-Demir yolları inşaatının hükümetçe bir programa bağlanması<br>
-Sanayii teşvik etmek<br>
-Yerli malının kullanımına önem vermek<br>
-Teknik eleman yetiştirecek okullar açmak<br>
-Sanayi mallarının gümrük vergileri ile korunması<br>
-Ulaşım sorunlarının çözülmesi<br>
-Tüketim mallarının üretimine öncelik vermek<br>
-Yabancı kurumları millileştirmek<br>
<strong>Açıklamalar:</strong><br>
-Bağımsız ekonomi için ilk adım Lozan’da kapitülasyonların kaldırılması ile atıldı.<br>
-İzmir İktisat Kongresi bağımsız, liberal ve milli ekonomiyi benimsedi.<br>
-1930’da Merkez Bankası’nın kurulması Türk parasını yabancı sermayenin elinden kurtardı.<br>
-İzmir İktisat Kongresinde Misak-ı İktisadi kabul edildi.</p>
<p style="text-align: justify;"><strong>3.7.2. Sanayi ve Ticaret Alanındaki Gelişmeler<br>
</strong><strong>Ticari Hayatın Düzenlenmesi</strong><br>
-Lozan Antlaşması ile Kapitülasyonlar kaldırıldı.<br>
-Ticareti koruyan kanunlar çıkarıldı.<br>
-İş Bankası kuruldu (1924).<br>
-1926’da çıkarılan Kabotaj Kanunu ile Türk denizlerinde yük ve yolcu taşıma işleri Türk gemicilerine verildi.</p>
<p><strong>Sanayi ve Madencilik</strong><br>
-Milli sanayinin korunması ve gelişmesi için kapitülasyonlar kaldırıldı.<br>
-Büyük yatırımlar devlet tarafından yapıldı.<br>
-Özel teşebbüs desteklendi.<br>
-1925’de Sanayi ve Maden Bankası kuruldu.<br>
-28 Mayıs 1927’de Teşvik-i Sanayi Kanunu çıkarıldı.<br>
-Planlı Ekonomi uygulanarak ilk büyük fabrikalar kuruldu.<br>
-1933’de Sümer Bank kuruldu.<br>
-1935’de Etibank ve MTA kuruldu.<br>
-Kayseri, Ereğli, Nazilli, Malatya ve Bursa merinos dokuma fabrikaları; İzmit selüloz ve kâğıt; Beykoz deri ve kundura; Paşabahçe cam; Karabük demir-çelik fabrikaları açıldı.<br>
<strong>Not:</strong> Uşak Şeker Fabrikası, Teşvik-i Sanayi Kanunu sonucunda kurulmuştur.</p>
<p style="text-align: justify;"><strong>3.7.3. Tarım Alanındaki Gelişmeler&nbsp;</strong><br>
<strong>Tarımın Geliştirilmesi İçin Alınan Önlemler</strong><br>
-Aşar kaldırıldı (17 Şubat 1925)<br>
<strong>Not:</strong> Vergi gelirlerinin %40’ını oluşturan aşarın kaldırılması ilk bütçe açığını oluşturdu. TBMM’nin bu kararı tarıma verilen önemi gösterir.<br>
-Ziraat Bankası kuruldu.<br>
-Kooperatifler kuruldu (1929).<br>
-Yüksek Ziraat Enstitüsü kuruldu.<br>
-Tohum ıslah istasyonları ve numune çiftlikleri kuruldu.<br>
-Toprak reformu için 1926’dan itibaren teşebbüsler yapıldı.</p>
<p style="text-align: justify;"><strong>3.7.4. Ulaştırma Alanındaki Gelişmeler&nbsp;</strong><br>
-1927’de Devlet Demir Yolları Genel Müdürlüğü kuruldu.<br>
-1933’de Milli Hava Ulaştırma Teşkilatı kuruldu.<br>
-1923’de Türkiye Seyrüsefâin İdaresi kuruldu.</p>
<p style="text-align: justify;"><strong>3.7.5. Sağlık Alanındaki Gelişmeler</strong><br>
<strong>Nüfus Politikası</strong><br>
-Osmanlı Devleti, Trablusgarp Savaşı’ndan (1911), Kurtuluş Savaşı’na kadar (1922) toprak ve insan kaybetmişti.<br>
-Cumhuriyet’in ilk yıllarında nüfusun %75’i köylerde yaşamakta ve nüfusun çoğunluğunu kadın, çocuk ve yaşlılar oluşturmaktaydı.<br>
-Ülkenin kalkınabilmesi için genç nüfusa ihtiyaç vardı.<br>
-Bu sebeple, nüfusun artırılmasına yönelik politikalar izlendi.<br>
<strong>Atatürk Dönemi’nde Nüfusu Artırmak İçin Alınan Tedbirler</strong><br>
-1929’da fazla çocuklu aileler yol vergisinden muaf tutuldu.<br>
-1930’da doğumevleri kuruldu, fakirlere ücretsiz ilaç dağıtıldı.<br>
-1931’de altı ve daha çok çocuklu ailelere vergi muafiyeti getirildi.<br>
-1932’de nüfus komisyonu kuruldu.<br>
-1934’te Türkiye’ye yönelik göçleri tevik etmek için gümrük muafiyeti getirildi.<br>
-1936’da çok çocuklu ailelere hazineden toprak verildi.<br>
-1936’da doğum kontrolünü sağlayan ilaçlar ve araçlar yasaklandı.</p>
<p><strong>Sağlık Alanında Yapılan Çalışmalar</strong><br>
-1920’de Sağlık Bakanlığı kuruldu.<br>
-1924’te sağlık hizmetleri ülke genelinde yaygınlaştırıldı.<br>
-Ankara, İstanbul, Sivas, Erzurum, Trabzon ve Diyarbakır’da örnek hastaneler yapıldı.<br>
-1930’da Umumi Hıfzıssıhha Kanunu çıkarıldı. Bulaşıcı hastalıklara karşı mücadele edildi.</p>
<h2></h2>
<p style="text-align: justify;"><strong>3.8. ATATÜRK İLKE VE İNKILAPLARININ ÖNEMİ</strong></p>
<p>-Yurdumuzu dünyanın en mamur ve en medeni memleketleri seviyesine çıkarmak<br>
-Millî kültürümüzü çağdaş medeniyet seviyesinin üstüne çıkarmak<br>
-Daha az zamanda, daha büyük işler başarmak.<br>
-Milletimizin yüksek karakterini, yorulmaz çalışkanlığını, fıtri zekâsını, ilme bağlılığını, güzel sanatlara sevgisini, millî birlik duygusunu devamlı besleyerek inkişaf ettirmek.<br>
-Ülkemizi, yetiştireceğimiz bürokratlar, memurlar, bilim insanlar ve eserleriyle geliştirmek.<br>
-Atatürk’e göre geleceğin emanet edileceği bir gençliği yetiştirmek devletin görevleri arasındadır.<br>
-Kendisine sunulan tüm fırsatları en iyi şekilde değerlendirmek ve var gücüyle çalışmak da gençlerin görevidir.<br>
-Türk genci, her şeyden önce milletin bütünlüğüne, bağımsızlığına, benliğine yönelen tehdit ve tehlikeleri göğüslemeyi öğrenmiş olmalıdır.<br>
-Türk milletinin şan, şeref ve büyüklükleriyle dolu tarihinden güç almalıdır.<br>
-Bir yandan geçmişiyle övünürken öbür yandan da geleceğe güvenle bakmak için var gücüyle çalışmalıdır.<br>
-Her insanın güç ve yeteneği aynı değildir. Fakat herkes görevini yapar ve çalışırsa huzurlu ve<br>
güçlü bir toplum ortaya çıkar.<br>
-Unutmamamız gerekir ki dünyada söz sahibi olmak her alanda yetişmiş insan gücüne sahip olmamızdan geçmektedir.<br>
-Bireyler kendi yeteneklerini geliştirdikleri oranda, kendi mutluluklarına katkı sağladıkları gibi insanlığın gelişimine de katkıda bulunurlar.</p>
<div style="display:none">
<a href="http://www.escort8.com/semt/anadolu-yakasi-escort/maltepe-escort/" title="Maltepe escort">Maltepe escort</a>  –<br>
<a href="http://www.escortgirl.info/ad-category/umraniye-escort/" title="Ümraniye escort">Ümraniye escort</a>   –<br>
<a href="http://www.belenescortvip.com/" title="Pendik escort">Pendik escort</a>  <p></p>
										</div>
																																											<div class="bottomad">
													<a href="https://www.dopinghafiza.com/shop/?utm_source=yhygngrygs&amp;utm_medium=yhygngr"><img class="aligncenter" src="https://www.e-tarih.net/wp-content/uploads/2020/11/kare-2-336x280-v2.jpg"></a>												</div>
																																								</div>