
<h1><span style="color: #ff0000">Cumhuriyet Sonrası Halk Şiiri </span></h1>
<p>Cumhuriyet’le birlikte halk kültürüne büyük önem verilmiş, halk müziği ve dil konulu araştırmalar bilimsel bir kimlik kazanmıştır. Bu dönemde de halkın duygu ve düşüncelerine tercüman olan halk şiiri örnekleri verilmiştir. Halk şairleri usta-çırak geleneği içinde yetişmeye devam etmişlerdir. Genel olarak saz eşliğinde şiir söyleme geleneği devam etmiştir. Ancak saz çalmadan bu gelenek doğrultusunda şiir yazan şairler de (Abdurrahim Karakoç gibi) vardır.</p>
<p><span style="color: #000000"><strong>»</strong></span> Halk şairleri usta-çırak ilişkisi içinde yetişmeye devam etmişlerdir.<br>
<span style="color: #000000"><strong>»</strong></span> Genel olarak saz eşliğinde şiir söyleme geleneğinin takipçisidirler.<br>
<span style="color: #000000"><strong>»</strong></span> Saz çalma geleneğine uymayıp sadece şiir yazan şairler de vardır. (Abdurrahim Karakoç gibi)<br>
<span style="color: #000000"><strong>»</strong></span> Bu dönem halk şairleri, şiirlerinde geleneksel konuların yanında güncel konuları da işlemişlerdir.<br>
<span style="color: #000000"><strong>»</strong></span> 19. yüzyıl halk şiirine göre Cumhuriyet dönemi halk şiirleri daha sade bir dille söylenmiştir.<br>
<span style="color: #000000"><strong>»</strong></span> Divan şiiri etkisi ve Arapça-Farsça sözcüklerin kullanımı bu dönemde oldukça azalmıştır.</p>
<p><span style="color: #000080"><strong>Cumhuriyet Dönemi Halk Şiirinin Başlıca Temsilcileri&nbsp;</strong></span></p>
<p><span style="text-decoration: underline"><strong>Âşık Mahzuni Şerif (1940-2002)</strong></span><br>
<span style="color: #000000"><strong>»</strong></span> Cumhuriyet döneminin önemli saz şairlerindendir.<br>
<span style="color: #000000"><strong>»</strong></span> Çocukluktan itibaren halk şiirine ilgi duymuştur.<br>
<span style="color: #000000"><strong>»</strong></span> Alevi – Bektaşi şiir geleneğini devam ettiren sanatçı, şiirlerini yalın bir Türkçeyle söylemiştir.<br>
<span style="color: #000000"><strong>»</strong></span> Şiirlerinde aşk, ayrılık, gurbet gibi, saz şairlerinin çok kullandığı konuların yanı sıra özellikle toplumsal yergiler içeren taşlamalarıyla tanınmıştır.<br>
<span style="color: #000000"><strong>»</strong></span> Kendi ifadesiyle Pir Sultan Abdal ve Davut Sulari’den etkilenmiştir.</p>
<p><span style="text-decoration: underline"><strong>Âşık Veysel Şatıroğlu (1894-1973)</strong></span><br>
<span style="color: #000000"><strong>»</strong></span> Âşık Veysel, Sivas’ın Şarkışla ilçesinin Sivrialan köyünde doğdu.<br>
<span style="color: #000000"><strong>»</strong></span> Cumhuriyet dönemi halk şiirimizin en güçlü isimlerindendir.<br>
<span style="color: #000000"><strong>»</strong></span> Gözlerini küçük yaşta kaybetti.<br>
<span style="color: #000000"><strong>»</strong></span> Öğrenim görmedi.Şiirlerinde en çok “aşk, vatan ve toprak sevgisi” gibi konuları işlemiştir.<br>
<span style="color: #000000"><strong>»</strong></span> Edebiyat dünyasına Ahmet Kutsi Tecer tarafından tanıtılmıştır.<br>
“<em><strong>Toprak</strong></em>, <em><strong>Sazıma</strong></em>, <em><strong>Dostlar Beni Hatırlasın</strong></em>” gibi şiirleri çok ünlüdür.</p>
<p><strong>Şiir kitabı:</strong> Dostlar Beni Hatırlasın, Sazımdan Sesler</p>
<p><span style="text-decoration: underline"><strong>Abdurrahim Karakoç(1932-2012)</strong></span><br>
<span style="color: #000000"><strong>»</strong></span> Hece ölçüsünü ustalıkla kullanmıştır.<br>
<span style="color: #000000"><strong>»</strong></span> Şiirlerini halk şiiri geleneği doğrultusunda yazmıştır.<br>
<span style="color: #000000"><strong>»</strong></span> Taşlama ve hiciv alanında tanınmıştır.<br>
<span style="color: #000000"><strong>»</strong></span> “<em><strong>Mihriban</strong></em>” adlı şiiriyle ünlenmiştir.<br>
<span style="color: #000000"><strong>»</strong></span> Şiirlerinde sosyal konuları, İslam’ı, gurbeti işlemiştir.<br>
<span style="color: #000000"><strong>»</strong></span> Serbest tarzda söylediği şiirler de vardır.<br>
<span style="color: #000000"><strong>»</strong></span> Şiirlerinde halk diline ait kelime ve deyimler, şive taklitleri görülür.<br>
<span style="color: #000000"><strong>»</strong></span> Şiirlerinin yanında çeşitli günlük gazetelere ironik yazılar da yazmıştır.</p>
<p><strong>Eserleri<br>
Şiir kitapları:</strong>Hasan’a Mektuplar,Gökçekimi,El Kulakta,Gerdanlık I,II,III,Vur Emri, Parmak İzi,Kan Yazısı ,Yasaklı Rüyalar,Suları Islatamadım ,Akıl Karaya Vurdu,Beşinci Mevsim, Dosta Doğru<br>
<strong>Deneme:</strong>Çobandan Mektuplar, Düşünce Yazıları</p>
<p><span style="text-decoration: underline"><strong>Âşık Feymani(1942-…)</strong></span><br>
<span style="color: #000000"><strong>»</strong></span> Kadirli’nin Azaplı köyünde doğmuştur.Asıl adı Osman Taşkaya’dır.<br>
<span style="color: #000000"><strong>»</strong></span> Rüyasında nurani yüzlü biri görünmüş ve ona “Feymani” mahlasını vermiştir.<br>
<span style="color: #000000"><strong>»</strong></span> Şiirlerini daha çok 8’li ve 11’li hece ölçüsüyle söylemiştir.<br>
<span style="color: #000000"><strong>»</strong></span> Hem saz çalan hem de şiirler yazan bir halk şairidir.<br>
<span style="color: #000000"><strong>»</strong></span> Tasavvufi şiirler de yazmıştır.<br>
<span style="color: #000000"><strong>»</strong></span> <em><strong>Ahu Gözlüm</strong></em> isimli şiir kitabı “Halk Şairleri Arası Eser Yarışması”nda mansiyon ödülü almıştır.</p>
<p><strong>Şiir:</strong> Ahu Gözlüm, Gönül Sarayı</p>
<p>&nbsp;</p>
