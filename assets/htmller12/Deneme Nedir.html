
<h1><span style="color: #ff0000">Deneme Nedir?</span></h1>
<p>Bir yazarın herhangi bir konuda duygularını, düşüncelerini ve görüşlerini okuyucular ile paylaşmak amacıyla, hiçbir şekilde kesin hükümlere varmadan ve samimi bir üslupla yazdığı edebi yazılara <strong>deneme</strong> denir.</p>
<p>» Deneme türü, yazarlarının bilimsel bir kaygıları ve keskin açıklamaları ile ispat kaygısı duymadığı, yazarın kendi seçtiği herhangi bir konuda düşüncelerini dile getirdiği edebi bir yazı türüdür.<br>
» Bu edebi türün yazarları, okuyucularına iletmek istediği fikirlerini, bilimsellikten uzak bir şekilde, ispatlama amacı gütmeden, çok etkileyici bir üslupla anlatır.<br>
» Bütün insanlığı ilgilendiren her şey deneme türünün konusu olabilir. Deneme yazıları her konuda yazılabilir. Bu anlamda belli bir konu kısıtlaması yoktur.<br>
» Deneme türünde, düşünceler aktarıldığı ve ispat kaygısı taşımadığı için bir sonuca ulaşmak önemli değildir.<br>
» Denemenin inandırıcılığı belgelerden değil samimiyetten kaynaklıdır.<br>
» Deneme yazarı olmak için belirli bir konuda uzman olmanıza gerek yoktur. Fakat geniş bir kültür birikimine hakim olmanız gerekir.<br>
» Yazar denemeyi kendisiyle konuşuyormuş gibi yazar.<br>
» Makale gibi düşünsel planla yazılır ancak makaleye nazaran daha kısa yazılardır ve nesnel bir amaç taşımaz.<br>
» Deneme yazılarında kişisel tezler ve düşünceler önceliklidir.</p>
<p><strong>Deneme yazarken</strong>; denemenin üslubu bakımından sohbete, düşüncelerimizi ortaya koyarken fıkraya ve duygularımızı ortaya koyarken ise eleştiriye yakınlaşma olasılığı var. Bu nedenle edebiyatta yazılması gerçekten güç bir türdür.</p>
<p>Bu türün en büyük ustalarından birisi <strong>Montaigne</strong>‘in yazdığı “<em>Denemeler</em>“ eseri dünya edebiyatında en önemli deneme örneğidir.</p>
<p>Deneme, herhangi bir konuda yazılabilir ancak her devrin ve her ulusun insanlarını ilgilendiren, evrensel ve kalıcı konular tercih edilmelidir.</p>
<