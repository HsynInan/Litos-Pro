
<h2><span style="color: #ff0000">Dünya Edebiyatında Roman</span></h2>
<p>Roman, destan türünün geçirdiği gelişimin bir ürünü olarak ortaya çıkmıştır. Romanın ortaya çıkmasında, söylencelerin, destanların, kahramanlık öykülerinin ve masalların katkısı vardır. Kimi görüşlere göre, roman kaynaklarını İlk Çağ’da bulur. Başlangıçta romanlar, görünüş itibariyle destanlara benzemektedir. Ancak destanlar gerçek dışı öğelerle süslenmiş olmakla birlikte tarihi olayları ve yaşamış kahramanları konu alıyordu. Romanlar ise tamamen hayaliydiler. Destanlardan romanı ayıran en belirgin nitelik ise romanlarda aşk ve kadının yer almasıdır. Bu romanlarda, sihirbazlık, peri masalları, olağanüstü olaylar önemli yer tutar. Romanın bir tür olarak bağımsızlaşması, Rönesans’la köklü bir değişime uğrayan Batı’nın yeni dünya görüşüne bağlanır.</p>
<p>» Roman türünün ilk örneklerini 15. yüzyılda Fransız yazar Rabelais (Rable) vermiştir.<br>
» Bugünkü romanı hatırlatan ilk eser 16. yüzyılda Rönesans’tan sonra Giovanni Boccaccio (Covani Bukaço) tarafından yazılmış olan Dekameron’dur (Dekameron).<br>
» Miguel de Cervantes‘in (Migel de Sörvantes) Don Kişot‘u 16. yüzyılın sonlarına doğru yazılmıştır ve eser roman türünün ilk başarılı örneği kabul edilir.<br>
» 17. yüzyılda İngiltere’de Daniel Defoe (Danyel Döfo) “Robenson Cruze (Robinson Kruzo)”yu, Jonathan Swift (Canıtın Svift) “Guliver’in Gezileri” bu türün ilk örneklerindendir.</p>
<p>Bu türün yetkin örnekleri ise 19. yüzyılda verilmeye başlanmıştır. Roman bir tür olarak karakteristik özelliklerini romantizm ve realizm akımları sayesinde 19. yüzyılda kazanmıştır.</p>
<p>Stendhal (Stendal), Balzac (Balzak), Flaubert (Flober), Turgenyev (Törjenyev), Dostoyevski, Tolstoy, Zola,<br>
Henry James (Henri Ceyms), Proust (Prust) dönemin önemli sanatçılarındandır.</p>
<p>&nbsp;</p>
