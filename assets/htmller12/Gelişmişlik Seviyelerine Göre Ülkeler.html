
<p>Her ülke elindeki fırsatları ve kaynakları değerlendirerek farklı gelişim sürecine girmiştir. Geçmişte kaynaklarını bilinçli kullanan ülkeler daha çok gelişirken kullanamayan ülkeler gelişememiş ve gelişmiş ülkelere bağlı kalmışlardır.</p>
<h3><span style="color: #000080"><a name="1"></a>Teknolojik Gelişmelerin Kültürel ve Ekonomik Etkileri</span></h3>
<p>✓ İnsanların gündelik hayatı kolaylaştırmak, çevresini ve doğal çevreyi daha iyi kullanmak adına yaptığı yenilikler teknoloji olarak adlandırılır. Teknoloji üreten ve bunu dünyaya pazarlayabilen ülkelerin kalkınma seviyeleri yüksek olur. Özellikle Sanayi İnkılabı ile hızla gelişen teknoloji, ekonomik büyüme hızının artmasında son derece etkili olmuştur. Teknolojik yenilikler en çok ulaşım alanında kendini hissettirmektedir. Sürekli gelişen ulaşım sistemleri sayesinde bugün dünya ticaretinde pazar alanı da genişlemiştir. Son yıllarda bilişim alanındaki gelişmeler ve<br>
özellikle Genel Ağ kullanımının yaygınlaşması küresel anlamda dünya ülkelerini yakından etkilemektedir. Teknolojinin ekonomik açıdan en önemli sonucu Genel Ağ adreslerini kullanarak yapılan e-ticarettir. Bu şekilde dünyanın her yerine üretilen bir ürünün pazarlanması daha kolay olmaktadır. Satın alma, kargo hizmetleri<br>
ve müşteri hizmetlerinin dijital ortamda yapılabiliyor olması e-ticaretin hacmini de genişletmiştir.</p>
<h3><a name="2"></a><span style="color: #000080">Gelişmişlik Seviyesinin Belirlenmesinde Etkili Olan Faktörler</span></h3>
<p>Bir ülkenin gelişmişlik düzeyini etkileyen birçok faktör vardır. Sermaye, ham madde, teknoloji, pazar ve nitelikli iş gücüne sahip ülkeler gelişmiş ülkelerdir. Gelişmiş ülkeler teknoloji ve bilişim dünyasındaki gelişmeleri yakından takip eden bunları üreten ve pazarlayan ülkelerdir. O yüzden bu ülkelerdeki ticaretin hacmi büyük olur. Dünya pazarını ellerinde tuttukları gibi Dünya dışına çıkarak uzay araştırmaları yapmaktadırlar.</p>
<p>18.yy. ile başlayan sanayi devrimi önce Avrupa kıtasını daha sonra tüm dünya ülkelerini etkileyerek hızla etki alanını genişletmiştir. Dünyadaki ekonomik yapıda köklü değişikler yaşanırken sosyal ve ekonomik anlamda gelişen ülkelerde refah seviyesi de hızla yükselmiştir. Sanayileşme sürecinin gerisinde kalan Afrika, Asya ve Latin Amerika ülkeleri her geçen gün daha çok fakirleşmiştir.</p>
<p>Ülkelerin ekonomik gelişmişlik düzeyindeki farklılıkları doğal ve beşerî olmak üzere iki temel esasa dayanır. Doğal koşulların uygun olması ülkenin gelişmişlik düzeyini artırırken yer şekillerindeki engebe; ulaşım, tarım, ticaret gibi faaliyetlerin aksamasına neden olmaktadır Beşerî faktörler ise sanayileşme, turizm, gibi sektörlerin gelişmesine bağlı olarak şehirleşme ve yerleşmenin artması demektir.</p>
<p>Ülkelerin gelişmişlik seviyesi doğal kaynağın etkin kullanımında ve sürdürebilir olmasında önemlidir. Gelişmiş ülkeler doğal kaynağı işlemede modern teknolojik yöntemleri kullanır. Fosil yakıtların her geçen gün azalması ve sanayileşen ülkeler için vazgeçilmez olan bu kaynaklara sahip ülkeler, gelişmiş ülkelerin siyasi ve ekonomik baskılarına maruz kalmaktadır. Bu anlamda gelişmiş ülkeler gelişmekte olan ülkeleri tarımsal ham madde alanı olarak görmektedir.</p>
<p>Sanayileşmenin hızlanması ile fosil yakıtların önemi artmış ve onların taşınması için yeni ulaşım sistemleri gelişmiştir. Petrol ve doğal gazın, kara yolu ile taşınması hem maliyetli hem de uzun zaman alması bu kaynakların deniz yoluyla ve boru hatları ile taşınmasını gündeme getirmiştir. Önemli deniz yolarının arasında Süveyş Kanalı, Panama Kanalı, Cebelitarık Boğazı, Hürmüz Boğazı, İstanbul ve Çanakkale Boğazı, Bab-ül Mendep ile Malakka Boğazlarını sayabiliriz.</p>
<p>Petrolün tankerlerle taşınması çevreyi olumsuz etkilemektedir. Tanker kazaları sonucu denizlere karışan petrolün uzun süre arınmadan kalması çevreye büyük zarar vermektedir. Bu şekilde petrolün taşınması hem ekonomik hem de ekolojik açıdan olumsuz bir durum oluşturduğu için boru hatları ile taşınması zorunlu hâle gelmiştir.</p>
