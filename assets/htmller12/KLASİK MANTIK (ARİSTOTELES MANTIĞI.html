<div class="paragraph"><font size="3"><br><strong>&#8203;</strong></font><font size="3"><strong>KLASİK MANTIK&nbsp;(ARİSTOTELES MANTIĞI)</strong></font><br><strong>A. KAVRAM</strong><br>Varlıkların zihindeki tasarımı kavram olarak ifade edilir. “Ağaç”, “kuş”, “çiçek”, “insan” tek tek varlıkların tasarımıyla&nbsp;ortaya çıkmış kavramlardır. Kavramlar genel olduklarından tek bir varlığın zihindeki tasarımı olan hayâlden farklıdır. (Kavram genel, hayal ise özeldir.) Örneğin ev hayali, bir tek evin hayalidir; oysa “ev” kavramının içine bütün evler girer.<br><span style="color:rgb(51, 51, 51)">Kavramlar dil ile ifade edilirse terim adını alır. Mantık’ta terim, kendi başına bir anlam ifade eden en küçük birimdir. (Buna göre önermelerdeki terim sayısı kendi başına bir anlamı olan ifadelerin belirlenmesiyle bulunur.)</span><br><br><strong>1. Terim Çeşitleri</strong><br>– Tümel terim (Bütün şehirler)<br>– Tikel terim (Bazı şehirler)<br>– Tekil terim (İstanbul)<br>– Genel terim (Şehir)<br>– Somut terim (İnsan)<br>– Soyut terim (İnsanlık)<br>– Olumlu terim (Canlı)<br>– Olumsuz terim (Canlı olmayan)<br>– Kollektif terim (Meclis)<br>– Distribütif terim (Milletvekili)<br><strong>2. Kavramlar Arası İlişkiler</strong><br><strong>a. Eşitlik:</strong>&nbsp;İki kavramdan her biri diğerinin bütün elemanlarını kapsıyorsa<a href="http://www.dersteknik.com/">,</a>&nbsp;bu iki kavram arasında eşitlik vardır. (Canlı – Beslenen)<br><em><span>Her canlı beslenendir.</span></em><br><em>Her beslenen canlıdır.</em><br><br><strong>b. Ayrıklık:</strong>&nbsp;İki kavramdan hiçbiri diğerinin hiçbir elemanını kapsamıyorsa, bu iki kavram arasında ayrıklık vardır. (Deve – Kuş)<br><em><span>Hiçbir kuş deve değildir.</span></em><br><em>Hiçbir deve kuş değildir.</em><br><br><strong>c. Tam girişimlilik:</strong>&nbsp;İki kavramdan sadece biri diğerinin bütün elemanlarını kapsıyorsa bu iki kavram arasında tam girişimlilik vardır. (Çiçek – Lâle)<br><em><span>Bütün laleler çiçektir.</span></em><br><em>Bazı çiçekler laledir.</em><br><br><strong>d. Eksik girişimlilik:</strong>&nbsp;İki kavramdan her biri diğerinin bazı elemanlarını kapsıyorsa bu iki kavram arasında eksik girişimlilik vardır.<br><em><span>Bazı insanlar çalışkandır.</span></em><br><em>Bazı çalışkanlar insandır.</em><br><br><strong>3. İçlem – kaplam ilişkisi</strong><br><strong>a. İçlem:</strong>&nbsp;Bir kavramın içine aldığı bireylerin ortak özellikleri o kavramın içlemini gösterir. “Kuş” kavramının içleminin ortak özellikleri olan “hayvan”, “canlı”, “varlık” vs. gösterir.<br><br><strong>b. Kaplam:</strong>&nbsp;Bir kavramın içine aldığı bireyler o kavramın kaplamını gösterir. “Hayvan”, “kuş”, “serçe” kavramları “canlı” kavramının kaplamında yer alırlar ve “canlı” kavramının kaplamını gösterirler.<br><br><strong>Not 1:</strong><br>İçlem ile kaplam arasındaki ilişki ters orantılıdır. Kaplam arttıkça içlem azalır.<br><br>“Varlık” daha geneldir kaplamı çok, içlemi azdır. “Kuş” az geneldir, kaplamı daha az, içlemi daha çoktur.<br><strong>Not 2:</strong>&nbsp;İçlem ile kaplam arasındaki ilişki cins tür ilişkisinde olan kavramlarda belirlenir.<br><strong>c. Beş tümel</strong><br>1. Cins<br>2. Tür<br>3. Ayırım<br>4. Özgülük<br>5. ilinti<br><br>“Akıl”, insana özgüdür. (Özgülük) Çünkü insandan başka akıllı varlık yoktur. “Uyuma”, insanda ilintidir; çünkü insandan başka uyuyan varlıklar da vardır.<br><strong>4. Tanım</strong><br>Bir şeyin ne olduğunun belirtilmesidir; içleminin verilmesidir. Örnek olarak önermenin tanımını verelim:<br>“Önerme, iki veya daha fazla terimden oluşmuş yargı cümleleridir.”<br><strong>a. Tanımın şartları</strong><br>– Tanım, tam olmalıdır.<br>– Tanım, kendisinden daha açık olmayan kavramlarla yapılmamalıdır.<br><span style="font-weight:700">b. Tanımlanamazlar</span><br>– Duygular (Aşk, kin, ümit, vs.<br>– Deneyin doğrudan verileri (Renk, koku, ses, vs.)<br>– Üstün cinsler (Zaman<a href="http://www.dersteknik.com/2011/08/felsefe-grubu-konu-anlatm-ders-notlar.html"><span style="color:black">,</span></a>&nbsp;mekân, vs.)<br><strong>B. ÖNERMELER</strong><br>En az iki veya daha fazla terimden oluşmuş yargı cümleleridir. Önermeyi oluşturan terimler önerme bağıyla bağlıdır. Yargı belirttiklerinden bir doğruluk değerine de sahiptir. Önermenin doğruluk değeri “doğru” ya da “yanlış” olmasıdır.<br>“<span>Dünya</span>&nbsp;<span>gezegen</span>&nbsp;<span>dir</span>” ifadesi bir önermedir.<br>Terim&nbsp;&nbsp;&nbsp;&nbsp; Terim&nbsp;&nbsp;&nbsp;&nbsp; Bağ<br>Yargı belirtmeyen dua, istek, emir, soru, duygu belirten ve belgisiz zamirle başlayan cümleler önerme değildir. Bu ifadelerin doğruluk değeri de yoktur.<br>“Bu gün nasılsınız? gibi bir soru ifadesi,<br>“Ah bir çocuk olsaydım” gibi bir duygu ifadesi yargı belirtmediklerinden önerme değildirler.<br><strong>1. Önerme Çeşitleri</strong><br><span style="font-weight:700">a. Niceliğine göre</span><br>– Tümel önerme:&nbsp;<strong>Bütün</strong>&nbsp;insanlar beslenir.<br>– Tikel önerme:&nbsp;<strong>Bazı</strong>&nbsp;insanlar düzenlidir.<br>– Tekil önerme:&nbsp;<strong>Ali</strong>&nbsp;çalışkandır.<br>– Belirsiz önerme:&nbsp;<strong>İnsan</strong>&nbsp;canlıdır.<br><span style="font-weight:700">b. Niteliğine göre</span><br>– Olumlu önerme: Hava&nbsp;<strong>bulutludur.</strong><br>– Olumsuz önerme: Hava bulutlu&nbsp;<strong>değildir.</strong><br><span style="font-weight:700">c. Nicelik ve niteliğine göre</span><br>– Tümel olumlu (A):&nbsp;<strong>Bütün</strong>&nbsp;kuşlar&nbsp;<strong>kanatlıdır.</strong><br>– Tümel olumsuz (E):&nbsp;<strong>Hiçbir</strong>&nbsp;kuş dört ayaklı&nbsp;<strong>değildir.</strong><br>– Tikel olumlu (İ):&nbsp;<strong>Bazı</strong>&nbsp;kuşlar&nbsp;<strong>ötücüdür.</strong><br>– Tikel olumsuz (O):&nbsp;<strong>Bazı</strong>&nbsp;kuşlar göçmen&nbsp;<strong>değildir.</strong><br>– Tekil olumlu:&nbsp;<strong>Ankara</strong>&nbsp;başkenttir.<br>– Tekil olumsuz:&nbsp;<strong>İstanbul</strong>&nbsp;başkent&nbsp;<strong>değildir.</strong><br><span style="font-weight:700">d. Olgusal içeriğine göre</span><ul style="color:rgb(51, 51, 51)"><li><span><strong>Analitik Önerme:</strong>&nbsp;Yükleminin öznesi hakkında yeni bir bilgi vermediği önermelerdir. Örnek: “Kara kediler karadır”. Analitik önermelerin doğruluk değeri, her zaman doğrudur.</span></li><li><span><strong>Sentetik Önerme:</strong>&nbsp;Yükleminin öznesi hakkında bilgi verdiği önermelerdir. Örnek: “Bazı ülkeler gelişmiştir.” Sentetik önermelerin doğruluk değerinin belirlenmesi deney ve gözleme dayanır.</span></li></ul><br><span style="font-weight:700">e. Yargı sayısına göre</span><br>•&nbsp; Basit Önerme: İçinde tek yargı bulunduran önermeler basittir.<br>“Ateş yakıcıdır” önermesi tek yargısı olan basit bir önermedir.<br>•&nbsp; Bileşik Önerme : İçinde birden fazla yargı bulunduran önermeler bileşiktir.<br>“Kant 1724 te doğmuştur ve 1804 te ölmüştür.” önermesi iki yargı dile getirdiğinden, bileşiktir.<br>“İnsan huzur istiyorsa ruh sukunetine ermelidir.” yargısı da bileşik bir önermedir.<br><strong>2. Önermeler Arası İlişkiler</strong><br><strong>a. Karşı olma ilişkisi:</strong>&nbsp;Özne ve yüklemleri aynı terimlerden oluşmuş iki önerme,&nbsp;<strong>sadece nitelik, sadece nicelik</strong>&nbsp;veya&nbsp;<strong>hem nitelik hem nicelik</strong>&nbsp;bakımından farklı ise, bu iki önerme arasında karşı olma ilişkisi vardır.<br>“Bazı insanlar zekidir.”<br>“Bazı insanlar zeki değildir.”<br>Terimleri aynı olan fakat nitelikleri farklı olan bu önermeler arasında karşı olma ilişkisi vardır.<br><br><strong>– Üst karşıt</strong><br>Terimleri aynı,&nbsp;<strong>nitelikleri farklı</strong>&nbsp;olan iki tümel önerme üst karşıttır.<br>Bütün çiçekler&nbsp;<span>güzeldir</span>. (Tümel olumlu)<br>Hiçbir çiçek güzel&nbsp;<span>değildir</span>. (Tümel olumsuz)<br><strong>– Alt karşıt</strong><br>Terimleri aynı&nbsp;<strong>nitelikleri farklı</strong>&nbsp;olan iki tikel önerme alt karşıttır.<br>Bazı çiçekler&nbsp;<span>güzeldir</span>. (Tikel olumlu)<br>Bazı çiçekler güzel&nbsp;<span>değildir</span>. (Tikel olumsuz)<br><strong>– Altık</strong><br>Terimleri aynı&nbsp;<strong>nicelikleri farklı</strong>&nbsp;olan önermeler altıktır.<br><span>Bütün</span>&nbsp;çiçekler güzeldir. (Tümel olumlu)<br><span>Bazı</span>&nbsp;çiçekler güzeldir. (Tikel olumlu)<br><span>Hiçbir</span>&nbsp;çiçek güzel değildir. (Tümel olumsuz)<br><span>Bazı</span>&nbsp;çiçekler güzel değildir. (Tikel olumsuz)<br><strong>– Çelişik</strong><br>Terimleri aynı&nbsp;<strong>nicelik ve nitelikleri farklı</strong>&nbsp;olan önermeler çelişiktir. Çelişik önermelerin yargısı ve doğruluk değeri değişir. Çelişik önermelerden biri doğru ise diğeri zorunlu olarak yanlıştır.<br><span>Bütün</span>&nbsp;çiçekler&nbsp;<span>güzeldir</span>. (Tümel olumlu)<br><span>Bazı</span>&nbsp;çiçekler güzel&nbsp;<span>değildir</span>. (Tikel olumsuz)<br><span>Bazı</span>&nbsp;çiçekler&nbsp;<span>güzeldir</span>. (Tikel olumlu)<br><span>Hiçbir</span>&nbsp;çiçek güzel&nbsp;<span>değildir</span>. (Tümel olumsuz)<br><span style="font-weight:700">b. Döndürme ilişkisi</span><br><strong>– Düz döndürme</strong><br>Bir önermenin olumlu ve olumsuzluğuna ve doğruluğuna dokunmadan öznesini yüklem, yüklemini özne yapmaktır.<br>Bütün&nbsp;<span>kuşlar</span>&nbsp;<span>kanatlıdır</span>. D<br>Bazı&nbsp;<span>kanatlılar</span>&nbsp;<span>kuştur</span>. D<br><strong>– Ters döndürme</strong><br>Bir önermenin niteliğine ve doğruluğuna dokunmadan öznesinin karşıt halini yüklem, yükleminin karşıt halini özne yapmaktır.<br>Bazı şehirler düzenli değildir.<br>Bazı düzenli olmayanlar şehir olmayan değildir.<br><strong>C. ÇIKARIM</strong><br>Verilen önermelerden bir sonuç çıkarma işlemidir. “O halde”, “öyleyse” ile başlayan bir sonuç önermesine ulaşılması halinde, verilen önermeler kümesi bir çıkarımdır.<br>1 &lt; 3,&nbsp;<strong>o halde</strong>&nbsp;3 &gt; 1 (çıkarım)<br>Canlılar beslenir. O halde bitkiler beslenir. (çıkarım) Çıkarımda sonuçtan önce gelen ve sonuca bilgi sağlayan (veri olan) önermelere öncül denir. Çıkarımlar, öncül ve sonuç gibi en az iki yargıdan oluşurlar.<br><strong>1. Çıkarım Çeşitleri</strong><br><strong>a. Analoji:</strong>&nbsp;Özelden özele yapılan akıl yürütmedir. Konya İç Anadolu’dadır ve karasal iklimi vardır. Ankara da İç Anadolu’dadır. O halde Ankara’da da karasal iklim görülür.<br><strong>b. Tümevarım:</strong>&nbsp;Özelden genele yapılan akıl yürütmedir. Somali ve Yeni Gine gelişmemiştir ve milli gelir düşüktür. O halde, gelişmemiş ülkelerde milli gelir düşüktür.<br><strong>c. Tümdengelim:</strong>&nbsp;Genelden özele yapılan akıl yürütmedir.<br>Her canlı beslenir.<br>O halde, bitkiler de canlı olduğundan beslenir.<br><strong>2. Kıyas</strong><br>Verilen önermelerden zihnin zorunlu olarak bir sonuç çıkarmasıdır.<br><br><span style="font-weight:700">a. Kıyas kuralları</span><ul style="color:rgb(51, 51, 51)"><li><span>Her kıyasta büyük, küçük ve orta terim bulunur.</span></li><li><span>Orta terim sonuçta yer almaz.</span></li><li><span>Orta terim öncüllerin en az birinde bütün kaplamıyla alınmalıdır.</span></li><li><span>İki tikel öncülden sonuç çıkmaz.</span></li><li><span>İki olumsuz öncülden sonuç çıkmaz.</span></li><li><span>Öncüller olumlu ise sonuç olumsuz olmaz.</span></li><li><span>Sonuç öncüllerin zayıf olanına bağlıdır. (Olumsuz ve tikel olana) Buna göre öncüllerden biri tikel ise sonuç ta tikeldir, öncüllerden biri olumsuz ise sonuç da olumsuzdur.</span></li></ul><br><span style="font-weight:700">b. Kıyas çeşitleri</span><br><strong>ba. Basit kıyas</strong><br>İki öncül ve bir sonuçtan oluşur. ikiye ayrılır.<br><strong>– Kesin kıyas</strong><br>Kıyasın sonucu öncüllerde sadece anlam&nbsp;bakımından vardır. Örnek<br>Bütün insanlar ölümlüdür.<br>Aristo insandır.<br>O halde&nbsp;<span><span style="color:black"><a href="http://www.dersteknik.com/2011/08/felsefe-grubu-konu-anlatm-ders-notlar.html"><span style="color:black">Aristo</span></a>&nbsp;</span>ölümlüdür</span>.(Öncül)<br>(Öncül)<br>(Sonuç)<br><br><strong>– Seçmeli kıyas</strong><br>Sonuç öncüllerde hem şekil, hem de anlam bakımından vardır. Örnek:<br>Sayı tektir ya da&nbsp;<span>sayı çifttir</span>.<br>Sayı tek değildir.<br>O halde&nbsp;<span>sayı çifttir</span>.(Öncül)<br>(Öncül)<br>(Sonuç)<br><br><strong>bb. Bileşik kıyas</strong><br>İkiden fazla öncülü bulunan kıyaslardır.<br><strong>bc. Düzensiz kıyas</strong><br>Basit ve bileşik kıyas türüne uymayan kıyaslardır. Örneğin:<br>Düşünüyorum.&nbsp; (Öncül)<br>O halde, varım.&nbsp; (Sonuç)<br>Bu kıyas düzensiz kıyaslardan&nbsp;<strong>entimem</strong>’e örnektir.<br><strong>bd. Zincirleme kıyas</strong><br>İkiden fazla öncüle sahip bileşik kısaylara zincirleme kıyas denir. Birden fazla basit kıyastan oluşur.<br>Bütün omurgalılar kırmızı kanlıdır.<br>Bütün memeliler omurgalıdır.<br>Bütün memeliler kırmızı kanlıdır.<br>Bütün memeliler kırmızı kanlıdır.<br>Bütün et yiyenler memelidir.<br>Bütün et yiyenler kırmızı kanlıdır.<br>Bütün kediler et yer.<br>O halde bütün kediler kırmızı kanlıdır.<br>Zincirleme kıyasta ortadaki sonuçlar çıkarılırsa, bu kıyas sorit olur.<br><br><span style="font-weight:700">SEMBOLİK MANTIK</span><br>Çıkarımları sembolik bir dille denetlemek için geliştirilmiştir. Çıkarım, eldeki bilgilerden bir sonuç çıkarma işlemidir.&nbsp;Eldeki bilgilerden beklenen sonuçların çıkıp çıkmadığını araştırmaya&nbsp;<strong>denetleme</strong>&nbsp;denir.<br>Sembolik mantık günlük dildeki önermeleri semboller yardımıyla çok anlamlılığa ve belirsizliğe yer vermeden denetleyebilmeyi sağlar.<br><strong>A. ÖNERMELER MANTIĞI</strong><br><strong>1. Önermelerin Sembolleştirilmesi</strong><br>Önermeler mantığında her bir yargı p, q, r… gibi sembollerle ifade edilir. Örnek:<br>Dünya gezegendir.&nbsp;Dünya’nın şekli elipstir.Güneş yakıcıdır.&#8203;<br>&nbsp; &nbsp; &nbsp; &nbsp; p &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;q &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;&nbsp;r<br><strong>2. Önerme Eklemleri : ~, ^, V, =&gt;, </strong>&lt;=&gt;&#8203;<br>Dünya gezegen&nbsp;ise&nbsp;güneş yakıcıdır. (p q&nbsp;r)<br>p&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ş&nbsp;r<br>Dünya gezegendir&nbsp;ve&nbsp;şekli elipstir. (p ^&nbsp;q)<br>&nbsp; &nbsp; &nbsp; &nbsp; &nbsp; &nbsp; &nbsp; &nbsp; p &nbsp; &nbsp; &nbsp; &nbsp; &nbsp; ^ &nbsp; &nbsp; &nbsp; &nbsp;&nbsp;q<br>Ay, ışık kaynağı&nbsp;değildir. (~p)<br>&nbsp; &nbsp; &nbsp; &nbsp; &nbsp; &nbsp; p&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ~<br>Bitkiler köklüdür. (p)<br>Dünya gezegendir&nbsp;veya&nbsp;güneş yakıcıdır. (p V&nbsp;r)<br>p &nbsp; &nbsp; &nbsp; &nbsp; &nbsp; &nbsp; &nbsp; V&nbsp; &nbsp; &nbsp; &nbsp; &nbsp; &nbsp; &nbsp; &nbsp; r<br>Güneş doğduğunda&nbsp;ancak&nbsp;gündüz olur. (p &lt;=&gt;&nbsp;r)<br>&nbsp; &nbsp; &nbsp; &nbsp; &nbsp; &nbsp; &nbsp; &nbsp; p&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&lt;=&gt;&#8203;&nbsp;&nbsp; &nbsp; &nbsp; &nbsp; &nbsp;&nbsp;&nbsp;r<br><strong>3. Önerme Çeşitleri</strong><br><strong>a. Basit önerme</strong><br>Bir tek yargısı olan önermeler basittir.<br>Aristotales filozoftur.<br>p<br>Bazı çiçekler kokuludur.<br>q<br><span style="font-weight:700">b. Bileşik önerme</span><br>Birden fazla yargısı olan önermeler bileşiktir.<br>Aristotales filozoftur&nbsp;veya&nbsp;bilim adamıdır. (p V&nbsp;q)<br>p &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; V &nbsp; &nbsp; &nbsp; &nbsp; &nbsp;q<br>Yağmur yağıyor&nbsp;ise&nbsp;hava bulutludur. (r =&gt;s)<br>r &nbsp; &nbsp; &nbsp; &nbsp; &nbsp; &nbsp; &nbsp; =&gt; &nbsp; &nbsp; &nbsp; &nbsp; &nbsp; s<br><strong>Not:</strong>&nbsp;İçinde önerme eklemi taşıyan önermeler de birden fazla yargı taşıdıklarından bileşiktirler.<br>İstanbul başkent&nbsp;değildir&nbsp;(~ p)<br>p (bileşen)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ~<br>Kuşlar kanatlıdır&nbsp;ve iki&nbsp;ayaklıdır. (q ^&nbsp;r)<br>q (bileşen)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; r (bileşen)<br>Bileşik önermeyi meydana getiren önermelerin her birine bileşen denir. Hiçbir bileşeni olmayan önermeler basittir. Sadece değilleme (~) ekleminin tek bileşeni vardır. Kuşlar ötücüdür. (p) önermesi basittir.<br>Kuşlar ötücü değildir. (~p) önermesi bileşiktir.<br><strong>4. Ana Eklem – Ana Bileşen</strong><br>Birden fazla bileşik önermeden oluşan önermelerde en son işleme katılan eklem, ana eklemdir.&nbsp;Ana eklemin karşıladığı önermeler de ana bileşendir.<br><br><strong>5. Temel Doğruluk Çizelgeleri</strong><br><span style="font-weight:700">a. Değilleme eklemi (~)</span><br>Bilim faydalıdır. (p)<br>Bilim faydalı&nbsp;değildir. (~ p)<br>p&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ~<br>Bilimin faydalı olmadığı doğru&nbsp;değildir. (~~p)<br>~P&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ~<br><span style="font-weight:700">b. Tikel evetleme eklemi (Ú)</span><br>Bileşenlerden en az birinin doğru olduğunu kabul eden önerme eklemidir.<br>Hava bulutludur&nbsp;veya&nbsp;hava yağmurludur. (p&nbsp;Ú&nbsp;q)<br>p&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; q<br><br><span style="font-weight:700">c. Tümel evetleme eklemi (^)</span><br>Bileşenlerinin tümünün doğru olduğunu kabul eden önerme eklemidir. Bileşenlerin birlikteliğini ifade eden ile, kadar, hem-hem, da-da tümel evetleme eklemiyle belirtilir.<br>Mevsim yazdır&nbsp;ve&nbsp;güneş yakıcıdır. (p ^&nbsp;q)<br>p&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; q<br><br><span style="font-weight:700">d. Koşul eklemi (&nbsp;</span>=&gt;<span style="font-weight:700">)</span><br>Yargının bir koşula bağlı olduğu önerme eklemidir.<br>Yağmur yağıyor&nbsp;ise&nbsp;hava bulutludur. (p =&gt;&nbsp;q)<br>p (ön bileşen)&nbsp;&nbsp;&nbsp;&nbsp;&nbsp;&nbsp;&nbsp; q (ard bileşen)<br><br>Hava bulutlu değilse&nbsp;yağmur yağmaz. (~q =&gt; ~p)<br>~q&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ~p<br>önermesi, p&nbsp;Ş&nbsp;q önermesinin mantıksal sonucudur. Dolayısıyla aynı doğruluk değerlerine sahiptirler.<br>Yağmur yağmıyor&nbsp;veya&nbsp;hava bulutludur. (~ p =&gt;&nbsp;q)<br>~ p&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; q<br>önermesi de, p&nbsp;Ş&nbsp;q önermesinin mantıksal sonucudur. Dolayısıyla doğruluk değerleri aynıdır.<br><br><span style="font-weight:700">e. Karşılıklı koşul eklemi (</span>&lt;=&gt;&#8203;<span style="font-weight:700">)</span><br>Yargının sadece&nbsp;<strong>tek bir koşula</strong>&nbsp;bağlı olduğu önerme eklemidir.<br>Güneş doğduğunda&nbsp;ancak ve ancak&nbsp;gündüz olur. (p&nbsp;&lt;=&gt;&#8203;&nbsp;q)<br><br><strong>6. Denetlemeler</strong><br><span style="font-weight:700">a. Tutarlılık</span><ul style="color:rgb(51, 51, 51)"><li><span><strong>Bir önermenin tutarlılığı :</strong>&nbsp;Yorumlama tablosunda doğrulardan oluşan&nbsp;<strong>en az</strong>&nbsp;bir satırı bulunan önermeler tutarlıdır.</span></li></ul> Mevsim kıştır.<br>pp<br>D&nbsp;&nbsp;&nbsp;&nbsp;&nbsp;&nbsp;&nbsp; Tutarlı<br>Y&nbsp;&nbsp;&nbsp;&nbsp;&nbsp;&nbsp;&nbsp; Geçersiz<br><strong>Not 1:</strong><br>1. Tutarlı önermeler geçersiz olabilir.<br>2. Geçersiz önermeler tutarlı olabilir.<br>Mevsim kıştır&nbsp;veya&nbsp;mevsim kış değildir. (p V&nbsp;~ p)<br>&nbsp; &nbsp; &nbsp; &nbsp; p &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;~ p<br><br><strong>Not : 2</strong>&nbsp;Geçerli her önerme tutarlıdır.<br>Mevsim kıştır&nbsp;ve&nbsp;mevsim kış değildir. (p ^&nbsp;~ p)<br><br><strong>Not 3:</strong><ul style="color:rgb(51, 51, 51)"><li><span>Tutarsız her önerme geçersizdir.</span></li><li><span>Geçersiz bir önerme tutarsız olabilir.</span></li><li><span><strong>Birden fazla önermenin birlikte tutarlılığı:</strong>&nbsp;Yorumlama tablosunda doğrulardan oluşan ortak bir yorumu bulunan önermeler birlikte tutarlıdır.</span></li></ul> ~ p ^&nbsp;q, ~ p =&gt;&nbsp;q<br>önermeleri birlikte<br>tutarlıdır.<br><span style="font-weight:700">b. Geçerlilik:</span><br>Yorumlama tablosunda yanlışlardan oluşan hiçbir satırı bulunmayan önermeler geçerlidir. Yukarıda geçen önermelerin geçerliliğini inceleyelim,<ul style="color:rgb(51, 51, 51)"><li><span><strong>Çıkarımların Geçerliliği:</strong>&nbsp;Bir çıkarımın geçerli olması, öncülleri doğruyken sonucun yanlış olmamasına bağlıdır. Buna göre öncülleri doğru iken sonucu yanlış olan çıkarım geçersiz, diğer hallerde geçerlidir.Örnek:</span></li></ul> Güneş doğmuştur. (p) öncül<br>O halde gündüz olmuştur (q) sonuç<br>p &lt;=&gt;&#8203;&nbsp;q olarak sembolleştirilebilen bu çıkarımın geçerliliğini inceleyelim.<br><br><span style="font-weight:700">c. Eşdeğerlilik:</span><br>Aynı doğruluk değerine sahip önermeler eşdeğerdir.<br><br><strong>Not:</strong>&nbsp;Bütün geçerli önermeler eşdeğerdir.<br><br><strong>Not:</strong>&nbsp;Bütün tutarsız önermeler eşdeğerdir.<br>A, B gibi iki ayrı önermenin eşdeğer olması (aynı doğruluk değerinde olması) A&nbsp;Û&nbsp;B önermesinin geçerli olmasına veya ~ (A&nbsp;Û&nbsp;B ) önermesinin tutarsız olmasına bağlıdır.<br>Buna göre ~ (A&nbsp;Û&nbsp;B) tutarsız ise, (A&nbsp;Û&nbsp;B) geçerlidir. Dolayısıyla A ile B eşdeğerir.<br><strong>B. YÜKLEMLER MANTIĞI</strong><br>İçinde&nbsp;“&nbsp;<strong>(her),</strong>&nbsp;$&nbsp;<strong>(bazı)</strong>&nbsp;gibi niceleyici geçen önermeler yüklemler mantığının konusunu oluşturur. Bu önermelere&nbsp;<strong>genel önerme</strong>&nbsp;denir. İçine niceleyici geçmeyen önermelere de&nbsp;<strong>tekil önerme</strong>denir.<br>Yüklemler mantığında önermeler mantığından farklı olarak basit önermelerin&nbsp;<strong>iç yapıları</strong>&nbsp;da sembolleştirilebilmektedir. Örnek olarak:<br>“Bütün kuşlar kanatlıdır” önermesi önermeler mantığında&nbsp;<strong>p</strong>&nbsp;olarak sembolleştirilirken, yüklemler mantığında&nbsp;“xFx şeklinde sembolleştirilir. Bu ayrıntılı sembolleştirilmeden dolayı önermeler mantığında tutarlı olan bir önerme yüklemler mantığında tutarsız olabilmektedir.<br><strong>1. Tanımlamalar</strong><br><span style="font-weight:700">a. Değişmezler ve sembolleştirilmesi:</span><br><strong>– Mantık değişmezleri</strong><br>~,&nbsp;Ú, Ù, Ş, Û&nbsp;(önerme eklemleri)<br>“, $&nbsp;(niceleyiciler)<br><strong>– Özel değişmezler</strong><br>a, b, c…(ad değişmezleri )<br>F, G, H …(yüklem değişmezleri)<br>Aristo&nbsp;filozoftur&nbsp;(Fa)<br>a&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; F<br>Aristo&nbsp;insandır. (Ga)<br>a&nbsp;&nbsp;&nbsp;&nbsp;&nbsp;&nbsp;&nbsp; G<br>Sokrates&nbsp;insandır. (Gb)<br>b&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; G<br>Aristo filozof&nbsp;ise&nbsp;Aristo insandır. (Fa&nbsp;Ş&nbsp;Ga)<br>Fa&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ş&nbsp;Ga<br><strong>b. Değişkenler:</strong>&nbsp;Belli bir değeri olmayan ve farklı değerler alabilen x, y, z… gibi sembollere&nbsp;<strong>değişken</strong>&nbsp;denir. içine x, y, z gibi değişken geçen önermelere de&nbsp;<strong>açık önerme</strong>&nbsp;denir. Örneğin;<br>“x &lt; z”<br>“x + y = 4″<br>“z başkenttir.” birer açık önermedir.<br>Açık önermelerin doğruluk değeri yoktur.<br><strong>c. Tümel Niceleme:</strong>&nbsp;“x katıdır” (Kx) açık önermesi E= {demir, cam} evreninde<br>“Demir katıdır.”<br>“Cam katıdır.” özellemeleri yapıldığında, evrendeki&nbsp;<strong>tüm elemanlar</strong>&nbsp;(Tümel niceleme gereği evrendekilerin hepsi) açık önermedeki x’i karşılarsa, Kx açık önermesi verilen evren için<br>“<strong>x K x</strong>&nbsp;olarak gösterilir.<br>““x (x başkenttir)” önermesinin E = {Ankara, İstanbul} evreninde;<br>“Ankara başkenttir.” D<br>“İstanbul başkenttir.” Y<br>özellemeleri yapıldığında, D&nbsp;Ù&nbsp;Y&nbsp;º&nbsp;Y sonucuna ulaşılır. Buna göre tümel niceleyici ile yapılan önerme verilen evrende gerçeklenmemiştir.<br><strong>d. Tikel niceleme:</strong>&nbsp;“x sıvıdır.” (Sx) açık önermesi E= {su, taş} evreninde, “Su sıvıdır.”<br>“Taş sıvıdır.” özellemeleri yapıldığında; evrendeki&nbsp;<strong>bazı elemanlar</strong>&nbsp;(Tikel niceleme gereği evrendekilerden en az biri) açık önermedeki x’i karşılarsa, Sx açık önermesi verilen veren için&nbsp;$x S x olarak gösterilir.<br>“$&nbsp;x (tek sayıdır.)” önermesinin E = {0, 1, 2}} evreninde<br>“0 tek sayıdır.” Y<br>“1 tek sayıdır.” D<br>“2 tek sayıdır.” Y özellemeleri yapıldığında,<br>Y&nbsp;Ú&nbsp;D&nbsp;Ú&nbsp;Y&nbsp;º&nbsp;D sonucuna ulaşılır. Buna göre tikel niceleyici ile yapılan önerme verilen evrende gerçeklenmiştir.<br>Tümel niceleyici ile yapılan önermelerde, özellemelerin arasında tümel evetleme eklemi (Ù) kullanılır. Tikel niceleyici ile yapılan önermelerde, önermeler arasında tikel evetleme eklemi (Ú) kullanılır.<br><strong>e. Niceleyici Değilleme Kuralları&nbsp;</strong>(Eşdeğerlilik)<br>~&nbsp;“&nbsp;x F x&nbsp;º $&nbsp;x ~Fx<br>~&nbsp;$&nbsp;x F x&nbsp;º “&nbsp;x ~Fx<br>~&nbsp;“&nbsp;x ~ F x&nbsp;º $&nbsp;x Fx<br>~&nbsp;$&nbsp;x ~ F x&nbsp;º “&nbsp;x Fx<br><strong>Eşdeğerlilik Örnekleri</strong><br>Her insanın fakir olduğu doğru değildir.<br>Bazı insanlar fakir değildir.<br>Bazı insanların fakir olduğu doğru değildir.<br>Hiçbir insan fakir değildir.<br>Hiçbir insanın fakir olmadığı doğru değildir.<br>Bazı insanlar fakirdir.<br>Bazı insanların fakir olmadığı doğru değildir.<br>Her insan fakirdir.</div>