<div class="yazi">
<div class="baslik"><h1 style="color:#0000ff">Konferans Nedir? Konferansın Özellikleri</h1></div>
<div class="icerik"><div class="bialty-container"><p>Konferans; kültür, sanat, edebiyat, tarih, müzik, resim, bilim, vb. konularda bir topluluk önünde yapılan amacı insanlara bilgi vermek olan konuşmalara denir.</p>
<h2>Konferansın Özellikleri</h2>
<ul>
<li>Konferansta konuşmacının<strong> diksiyonu düzgün</strong>, ifadeleri <strong>açık </strong>ve <strong>anlaşılır </strong>olmalıdır.</li>
<li>Konuşmacı söyleyeceklerini bir kağıttan okuyabilir ancak bir söyleşi niteliğinde olması için sürekli kağıda bakarak ve kağıda bağlı kalarak okumamalıdır. </li>
<li>Konferansın konusu insanların ilgisini çekmelidir.</li>
<li>Konuşmacı izleyicilerle göz kontağı kurmalıdır.</li>
<li>Konuşmacı <strong>ciddi </strong>bir üslup takınmalıdır.</li>
<li>Konferansların amacı insanlara bilgi vermek olduğu için dil, <strong>göndergesel </strong>işlevdedir.</li>
<li>Konferanstaki konuşmacı alanında <strong>uzman </strong>bir kişi olmalıdır.</li>
<li>Konferanslar genellikle 1 saat civarında yapılır.</li>
<li>Konuşmacı vücut hareketleri, <strong>jest </strong>ve <strong>mimik</strong>leriyle konuşmasını daha etkili kılmalıdır</li>
<li>Konuşmacı ayakta veya kürsüde konuşmalıdır.</li>
<li>İzleyicilerin ilgisi dağılmamalıdır, bu yüzden konuşmacı <strong>ses tonu</strong>nu iyi ayarlamalı, gerekli yerlerde kelimeleri daha az veya daha çok vurgulu söylemelidir. </li>
<li>Konuşmacı konferans süresini aşmamalıdır.</li>
<li>Konuşmacı anlattıklarına kendi görüşünü de katmalıdır.</li>
<li>Konferanslar akademik ortamlarda sıklıkla yapılır.</li>
<li>Bilimsel toplantılardaki söylevler de konferans türüne dahildir. </li>
</ul>
<h2>Konferans Planı (Aşamaları)</h2>
<ol>
<li>Konuşmacı, konferansın konusunu belirler ve konferanstan önce hazırlık yapar.</li>
<li>Konuşmacı, konferansına bir hitap cümlesiyle başlar.</li>
<li>Konferansın içeriği hakkında izleyicilere bilgi verir, konuyu özetler.</li>
<li>Konuşmacı, yaptığı hazırlıklar sonucu izleyicilere bilgileri aktarır.</li>
<li>Konuşmacı, konuşmasının sonunda kısa bir özet ile konuşmasını sonlandırır.</li>
<li>Konuşmacı, izleyicilerden soru sormak isteyenlere söz hakkı tanır.</li>
<li>Konuşmacı, izleyicilerin soruları varsa cevaplar ve konferansı bitirir.</li>
</ol>
<h2>