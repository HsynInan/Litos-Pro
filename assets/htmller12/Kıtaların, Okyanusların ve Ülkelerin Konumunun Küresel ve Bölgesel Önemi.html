
<p>Jeopolitik konum, bir yerin kıtalara, okyanuslara ve denizlere göre olan durumudur. Coğrafi gelişmeler sonucu kıtaların, okyanusların ve denizlerin stratejik durumu tarih boyunca değişikliğe uğramıştır. Bu değişikliklerin ortaya çıkmasında coğrafi keşifler, siyasi olaylar, teknoloji ve ulaşım alanındaki yenilikler ile doğal kaynakların varlığı gibi faktörler etkili olmuştur.</p>
<p>Jeopolitik konumu belirleyen unsur ekonomik gelişmelerdir. Stratejik öneme sahip ticaret yollarının olması, doğal kaynakların zenginliği bir yerin jeopolitik konumunu belirlemede kullanılan kriterlerdir. Bu durum aynı zamanda o yerin siyasi anlamda da değer kazandığının bir göstergesidir.</p>
<p>Günümüzdeki çatışma alanlarına baktığımızda bu bölgelerin zengin yer altı kaynaklarına sahip olduğu ve siyasi kargaşaların yaşandığı gözlenmektedir. Geçmişten günümüze gelinceye kadar kıtaların ve okyanusların konumsal öneminde meydana gelen değişikler;</p>
<p>* İpek ve Baharat Yolu<br>
* Coğrafi Keşifler ve Yeni Yollar<br>
*Sömürgecilik Anlayışı<br>
* Kanallar</p>
<h3><a name="2"></a><span style="color: #000080">Ülkelerin Konumları ve Etkileri</span></h3>
<p>Gelişmişlik seviyesi ile küreselleşme arasında sıkı bir bağ vardır. Dünyada küresel etkiye sahip şehir ve ülkeler siyasi, sosyal ve ekonomik açıdan etkileri uzaklara kadar hissedilmektedir. Örneğin ABD, Kanada, Japonya, Almanya gibi<br>
ülkeler dünya ticaretini elinde tutar. Bu ülkelerdeki her türlü dengenin değişmesi başka kıtalardaki ülkeleri de etkilemektedir.</p>
