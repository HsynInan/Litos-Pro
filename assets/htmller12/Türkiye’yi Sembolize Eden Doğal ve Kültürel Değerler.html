</span></h1>
<p>Türkiye’deki turistik mekânlar denilince simgeleşen bazı değerler vardır. İstanbul ve Çanakkale Boğazı, Galata Kulesi, Mevlana Türbesi vs. bunlardan bazılarıdır. Turistik yapılar ve mekânlar, insanlarda bıraktığı izlenimler ve algılar ile yakından ilgilidir. Ülkemiz turistik semboller açısından oldukça zengindir. Pek çok turistik mekânın bulunduğu Türkiye, dünyada sayılı ülkeler arasındadır.</p>
<p>Anadolu’nun birçok medeniyetin kurulduğu bir coğrafyada yer almasının en büyük delili ilk çağlardan günümüze kadar gelen turistik değerlerin çokluğudur. Eski medeniyetlerden kalan hanlar, kümbetler, çeşmeler, köprüler ve ibadethaneler bu coğrafyadaki kültür turizminin potansiyelini anlatmaya yeterlidir. Bunların dışında yurdumuzdaki doğal mağaralar, şelaleler, göller ve peri bacaları bulundukları mekânla özdeşleşmiştir</p>
<p>*Volkanik arazilerde yağmur sularının aşındırması sonucu ortaya çıkan peri bacaları ya da Kapadokya bölgesi Nevşehir ilinin dünyaya tanıtılmasında son derece etkili<br>
olmuştur.</p>
<p>*Volkan konileri de bulunduğu kente turizm potansiyeli kazandıran doğal yapılardır. Bu yapılara Erciyes Dağı, Hasan Dağı, Meke Tuzlası gibi yerleri örnek gösterebiliriz.</p>
<p>*Yurdumuzdaki sıra dağların büyük bir kısmı aynı zamanda doğal hayatın korunduğu millî park alanı içine girmektedir. Bolu Dağı Millî Parkı, Yedigöller ve Abant Gölü, Batı Karadeniz’deki tabiat güzelliği olan nadide yerler arasındadır. Eşsiz manzarası ve temiz havasıyla vazgeçilmez mekânlar başında gelmektedir.</p>
<p>*Denizli’deki Pamukkale Travertenleri doğal bir sembol olmanın yanında aynı zamanda önemli bir gelir kapısıdır. Benzer durum Antalya içinde söylenebilir. Uzun sahil şeridi, şelaleleri ve yer altı mağaraları ile tam bir turizm cennetidir.</p>
